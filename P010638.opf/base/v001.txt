༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4891
TBRC Volume Number
TBRC Work Number (W)
Title
18126
ལུས་བསྲུང་རྡོ་རྗེ་ཕ་ལམ།
lus bsrung rdo rje pha lam
Author
བདུད་མགོན་ཚེ་རིང་།
bdud mgon tshe ring
Descriptor
Original Publication
Place
lan kru'u
Publisher
kan su'u mi rigs dpe skrun khang
Date
1997
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
163
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



Alert to users: Search results not sorting properly (2/18/05 8:15am)
Help
New
Search
Search
History
Headings
List
Titles
List
Request Account
an Item Status
Other
Databases
Start
Over
DATABASE: Library of Congress Online Catalog
YOU SEARCHED: Author/Creator Browse = bdud mgon
SEARCH RESULTS: Displaying 2 of 2.
< Previous Next
Brief Record Subjects/Content Full Record
DOWYCH
MARC Tags
Lus srun rdo rje'i pha lam/Bdud-mgon-tshe-rin gi brtsams.
LC Control Number: 99933434
Type of Material: Text (Book, Microform, Electronic, etc.)
Personal Name: Bdud-mgon-tshe-rin.
Main Title: Lus srun rdo rje'i pha lam/Bdud-mgon-tshe-rin gi brtsams.
Portion of Title: Chinese title on t.p. verso: Zang yi yao wu zhong lei yu pei zhi ji liang
Edition Information: Par thens 1.
Published/Created: [Lanzhou] : Kan-su'u mi rigs dpe skrun khan, 1997.
Description: 2, 6, 163 p. ; 21 cm.
ISBN: 7542105469
Summary: Study on Tibetan medical system.
Subjects: Medicine, Tibetan.
LC Classification: R603.T5 B37 1997
Overseas Acq. No.: Ch-Tib-99-933434; 21
Other System No.: (DLC) 99933434
Repro./Stock No.: Library of Congress -- New Delhi Field Office RMBY7.00
Quality Code: Icode
CALL NUMBER: R603.T5 B37 1997 Tib
Copy 1
-- Request in: Asian Reading Room (Jefferson, LJ150)
-- Status: Not Charged
DATABASE NAME: Library of Congress Online Catalog
< Previous
?
W
18121
HALAL
http://catalog.loc.gov/cgi-bin/Pwebrecon.cgi?v3=2&ti=1,2&SEQ=20050219122011&Sear... 2/19/2005



，
ན
，
།
Tibetan Buddhist Resource Center
TRE: Shelf
W
18126
བྱང མུས་བསུ་ཧརྗེས་ལལ་ཞུགས་
བདུད་མགོན་ཚེ་རིང་།
སྨྱུག་མིང་རྔོག་བུ • མེ་་་
ཏོག་འཚོ།
དབང་ཆེན་རྒྱལ་བོའི་་་་་
རིགས་སུ་མ་བལྟམས་ལ། །
ངོ་མཚར་མཚོ་ཡི་དངོས་
གྲུབ་མ་བརྙེས་པར། །
རྔོག་ཐང་འབྲོག་པའི་་་་་
ཁྱིམ་དུ་ཨ་མས་བསྐྱངས། །
དེ་ལ་དྲིན་ལན་ཚུལ་དུ་་་
བརྩམས་པའོ།།
དགེ་ལེགས་འཕེལ།
བདུདཨགནེ་ཚེ་རིང་གིས་བརྩམས་
ཀན་སུའུ་མི་རིགས་དཔེ་སྐྲུན་ཁང་།



藏医药物种类与配制剂量
(上下册)
| 东贡才让 著
甘肃民族出版社出版发行
(兰州第一新村123号)
西宁民族印刷厂印刷
开本: 850x1168毫米 1/32 印张:5.5
1997年11月第1版 1997年11月第1次印刷
印数:1-1,000
ISBN 7-5421-0546-9/R • 66(民文)定价:(上册)7.00元



༄༅། །ལུས་བསྲུང་རྡོ་རྗེ་ཕ་ལམ། །།
བདུད་མགོན་ཚེ་རིང་གིས་བརྩམས།
ཀན་སུའུ་མི་རིགས་དཔེ་སྐྲུན་ཁང་།



སྔོན་འགྲོའི་གཏམ་
ལུས་བསྲུང་རྡོ་རྗེ་ཕ་ལམ་ ཅེས་པའི་དཔེ་དེབ་འདི་ནི་བདུད་
མགོན་ཚེ་རིང་གིས་ལོ་ངོ་བཅུ་ཕྲག་རིང་ལ་བོད་ཀྱི་གསོ་བ་རིག་པར་
ཞིབ་འཇུག་དང་། འཚོལ་སྡུད། བློ་སྦྱོང་རྣལ་མོ་བྱས་པའི་འབྲས་
བུ་ཡིན་ལ། ཁོ་རང་གིས་བཤད་པ་ལྟར་འདི་ནི་སློབ་མ་ཚོས་ང་ལ་
གནང་བའི་ཤེས་བྱ་ཡིན་ཞེས་པ་ལྟར་དུས་ཡུན་རིང་བོར་སློབ་ཁྲིད་
བྱས་པའི་བྱ་བཞག་ཁྲོད་ཀྱི་ཉམས་མྱོང་སྤྱི་བསྡོམས་ཤིག་ཀྱང་ཡིན།
འདིས་སྔར་བདུད་མགོན་ཚེ་རིང་གིས་དཔྱད་རྩོམ་དང་། སྙན་ངག
བརྩམས་སྒྲུང་། རང་མོས་ལ་སོགས་རྩོམ་རིག་གང་མང་ཞིག་དུས་
དེབ་དང་ཚགས་པར་དུ་བཀོད་མྱོངས་ཡོད་ལ། རྒྱུན་ཏུ་བོད་ཀྱི་སྲོལ་
རྒྱུན་གསོ་རིག་གི་རྨང་གཞིའི་སྟེང་དུ་ལྟ་བ་གསར་བ་དང་། ཡུལ་
དུས་དང་འཚམ་པའི་རིག་པའི་སྒོ་འཕར་ཡངས་པོ་ཕྱེས་ནས་བོད་ཀྱི་
དགོན་གནས་དང་སྨན་པ་བགྲེས་ཤོས་རྣམས་ཀྱི་སར་སོང་ཏེ་གསོ་རིག་
ཁོ་ན་འཚོལ་བའི་དཀའ་བ་སྣ་ཚོགས་དང་དུ་བླངས། ཁོས་བརྩམས་
པའི་ལུས་བསྲུང་རྡོ་རྗེ་ཕ་ལམ་ཅེས་པ་འདི་ལ་བོད་ཀྱི་གསོ་རིག་གི་
གཞུང་ཚད་གཙོ་བོར་བཟུང་ནས་ནད་ཀྱི་རྒྱུ། ནད་ཀྱི་རྐྱེན། ནད་
ཀྱི་བསྲུང་ཐབས་སོགས་ཀྱི་ཚིག་དོན་ཐམས་ཅད་ཁ་གསལ་བ། དོན་
རྒྱས་པ། ཚིག་འབྲེལ་བ་བཅས་ཀྱི་ཁྱད་ཆོས་ཡོད་པ་མ་ཟད། སློབ་
མའི་བློ་དང་འཚམ་པའི་སྒོ་ནས་དོན་གྱི་གོ་བ་རྟོགས་སླ་བ་ཁ་སྐད་དང་
-
------
--
---



བསྟུན་ཅི་ཐུབ་བྱས་ནས་བྲིས་ཡོད་པ་དང་། ལྷག་པར་དུ་དུས་དང་
སྤྱི་ཚོགས། ཁོར་ཡུག ད་ལྟའི་བསམ་བློ་སོགས་ལ་གཞིགས་ནས་
སྔར་ཡོད་པ་ལ་རྒྱས་འགྲེལ་དང་། མིད་པ་རྣམས་ཁ་སྐོང་བྱས་ནས་
ཨེལ་ ཏི་ བོད་ སྨན་ སློབ་ མ་ རྣམས་ ལ་ དམིགས་ ཏེ་ བྲིས་ པ་ ལགས།
དཔལ་འབྱོར་ཚོང་རྭའི་གོ་གནས་བླ་ལྷག་ཏུ་འཕྱོ་བའི་དེང་གི་དུས་
རབས་འདི་ལ་དཔལ་འབྱོར་དང་རྒྱུ་ནོམ་པ་ཁོ་ནས་ཀྱང་སྤྱི་ཚོགས་
དང་མི་རིགས་ཀྱི་རིག་གནས་འཚོ་བ་ཡར་རྒྱུས་གོང་འཕེལ་ལ་ཕན་པ་
རྒྱ་ཆེར་མི་ཐོགས་པས་མི་རིགས་རང་ཉིད་ཀྱི་རིག་པའི་གཞུང་ལུགས་
སྣ་ཚོགས་སྣ་འཛོམས་སྒོས་ཇེ་བརྟན་ཇེ་རྒྱས་དང ཕུན་སུམ་ཚོགས་པར་
གཏོང་ཐུབ་པ་དེ་ནི་མི་རིགས་ཤིག་ཕྱོགས་ཡོང ས )ནས་གོང་འཕེལ་ཏུ་
འགྲོ་བའི་རྩ་བ་ཡིན་པ་གཞི་ནས་ཤེས་དགོས།་ལྷག་པར་དུ་ང་ཚོས་
རང་གི་མི་རབས་རྗེས་མ་རྣམས་ལ་ཧ་ཅང་རིན་ཐང་ཆེ་བའི་ ཤུལ་་
བཞག་ཅིག་འཇོག་འདོད་ནའང་རིག་གནས་ཆ་ལག་གང་ཞིག་སྔར་
ཡོད་པ་ནས་ཇེ་རྒྱས་སུ་བཏང་བའམ། མེད་པ་ཞིག་གསར་གཏོད་བྱ་
རྒྱུ་དེ་ལས་ ཟས་ནོར་ལོངས་སྤྱོད་ཀྱིས་མི་ཕན་ནོ། དེ་བཞིན་དུ་་་
ཐེངས་འདིར་བདུད་མགོན་ཚེ་རིང་གིས་བརྩམས་པའི་ལུས་བསྲུང་རྡོ་
རྗེ་ཕ་ལམ་ ཅེས་པ་འདིའང་གངས་ཅན་བོད་ཀྱི་གསོ་བ་རིག་པའི་་་
བསྟན་པ་ལ་ནང་དོན་གསར་བ་འགའ་རེ་ཁ་སྣོན་དང༌། འགྲེལ་
གསར་བ་ཞིག་ཡིན་འདུག་པས་ང་རང་ཉིད་ནས་ཁོང་ལ་དགའ་བསུ་
དང་བཀའ་དྲིན་ཞུ་ངེས་ཡིན ། །
*
་
བོད་སྨན་སྨན་པ་འབུམ་རམས་པ་ཉི་མ་ནས་བྲིས་པ་དགེའོ། །
1996ལོའི་ཟླ་བ8 པའི་ཚེས་6 ལ །
--
2 -ཡག



དཀར་ ་ ཆག
མཆོད་བརྗོད ............ .................... (1)
གཅིག དགོས་པ་དམིགས་སུ་བསྟན་པ། ། •........ (3)
ཀ སེམས་ཅན་མི་རྟག་པར་ཤེས་ནས་ལུས་ཐ་མལ་དུ་བསྲུང་ཐབས་
ཀྱི་དགོས་པ་ཁྱད་པར་ཏུ་བསྟན་པ། ..……....…….....（4）
ཁ བསོད་ནམས་ཀྱི་ཚོགས་གསོག་པར་ཤེས་ནས་ལུས་ཐ་མལ་ཏུ་
བསྲུང་ཐབས་ཀྱི་དགོས་པ་ཁྱད་པར་ཏུ་བསྟན་པ། ..... (5）
ག ལས་འབྲས་སྨིན་རྒྱུར་ཤེས་ནས་ལུས་ཐ་མལ་ཏུ་བསྲུང་ཐབས་ཀྱི་
དགོས་པ་ཁྱད་པར་ཏུ་བསྟན་པ། ..................... (6)
ང ཡོན་ཏན་ཐམས་ཅད་ཀྱི་གཞི་ཡིན་པ་ཤེས་ནས་ལུས་ཐ་མལ་ཏུ་
བསྲུང་ཐབས་ཀྱི་དགོས་པ་ཁྱད་པར་ཏུ་བསྟན་པ། ..…….. （6)
གཉིས དངོས་གཞི་ལ་འཇུག་ཚུལ་སྤྱིར་བཤད་པ། ..…...
•.......（7)
ཀ རྐྱེན་སྤང་ན་ནད་མི་འབྱུང་བའི་ཚུལ་བཤད་པ། ..…..（7）
ཁ དུས་རྐྱེན་སྤང་ཞིང་བསྲུང་ན་ནད་མི་འབྱུང་བའི་ཚུལ། ......
ཟ•... (8)
ག གདོན་རྐྱེན་སྤང་ཞིང་བསྲུང་ན་ནད་མི་འབྱུང་བའི་ཚུལ། །
...... ... -• •.. (9）
ང ཟས་རྐྱེན་སྤང་ཞིང་བསྲུང་ན་ནད་མི་འབྱུང་བའི་ཚུལ། ......
བ.......... （9)
ཁབ་
1 ---



• • • •
•
..........
གསུམ་པ། བྱེ་བྲག་བྱ་བ་སྤྱོད་ལམ་ལ་འཇུག་ཚུལ། ...
• • •.• • • • • •• • (11）
ཀ ཉིན་རེ་བཞིན་དུས་རྒྱུན་ཏུ་སྤྱོད་པའི་ལམ་ལ་འཇུག་ཚུལ། ...
........... (11)
ཁ ནད་ཀྱི་རྐྱེན་སྤང་བ། .............................. (13)
ག འགྲོ་འདུག་གི་སྤྱོད་པ། ། ••• •....................... (15)
ང གཉིད་ལོག་གི་སྤྱོད་པ།
བབ་བབ་བབ་ (17)
ཅ ཉལ་བོ་སྤྱོད་པ། ་.....…..…..
(19)
ཆ བསྐུ་བྱུགས་བྱ་ཐབས།
(22)
ཇ རྩོལ་བ་སྤྱད་ཐབས། ••...........
(27)
ཉ ཁྲུས་བྱ་ཐབས། ..................................... (29)
ཏ མིག་གི་བསྲུང་ཐབས། ............….............. (40)
ཐ ནད་ཀྱི་ཇག་པ་བསྲུང་ཐབས། ..................... (41)
ད དེ་ལྟར་སྤྱད་པའི་ཕན་ཡོན། .........…....…......... (44)
བཞི འཇིག་རྟེན་མི་ཆོས་དང་མཐུན་པའི་སྤྱོད་ལམ། ...
•...........(45)
ཀ མི་ཆོས་ལ་མཁས་པར་བྱ་ཐབས .................…... (46)
ཁ མི་ཆོས་ལ་སྤྱད་པའི་འབྲས་བུ། ..................... （51)
ལྔ དམ་པ་ལྷ་ཆོས་དང་མཐུན་པའི་སྤྱོད་ལམ། .........
........ (52)
ཀ ཆོས་བྱ་བའི་ཐབས་ལས་དགེ་བའི་བཤེས་གཉེན་གྱི་མཚན་ཉིད།
:
(55）
ཡཁས 2 -ཁ་



ཁ ཆོས་བྱ་བའི་ཐབས་ལས་མི་དགེ་བ་བཅུ་སྤང་བ། ... (57)
ག ཆོས་བྱ་བའི་ཐབས་ལས་ཚད་མེད་བཞི་ཡི་སེམས་བསྐྱེད་པ།
•• • •• • ཟ• • ••བ་བ•བ•བཟ• • • • • •-• ••• •བབ་བ•བ་བ• • •• (59)
ང ཆོས་བྱ་བའི་ཐབས་ལས་ཕར་ཕྱིན་དྲུག་ལ་སྤྱོད་པ། ... (61)
དྲུག དུས་སྤྱོད་ལས་དུས་དྲུག་གི་ཚད་བརྩི་ཐབས། ...
............（72)
བདུན དུས་དྲུག་སྤྱོད་ལམ་བསྟེན་ཐབས་ཚིགས་སུ་བཅད་
པ། • • • • • • • • • • • • • • • • • • • • • • • • • • • (75)
ཀ ཟས་སོགས་སྤྱིར་བཤད་པ། .............…......... (75)
ཁ དཔྱིད་དུས་ཟས་སྤྱོད་ཀྱི་སྐོར། ...... ............... （78)
ག དབྱར་དུས་ཟས་སྤྱོད་ཀྱི་སྐོར། ། ..….…….............. (80)
ང སྟོན་དུས་ཟས་སྤྱོད་ཀྱི་སྐོར། ................…...... (81)
ཅ དགུན་དུས་ཟས་སྤྱོད་ཀྱི་སྐོར།། .................. (82)
ཆ ཕྲན་བུའི་རྐྱེན་སྤང་བའི་སྐོར། ................་ (83)
བརྒྱད ཟས་རིགས་སྡེ་བྱེ་བྲག་དུ་བཤད་པ། ...... (88)
ཀ གྲ་མ་ཅན་གྱི་འབྲུ་ཡི་སྡེ། ......
(88)
ཁ གང་བུ་ཅན་གྱི་འབྲུ་ཡི་སྡེ། ..................... (90)
ག འབྲུ་རིགས་ཀྱི་སྡེའི་མདོ་དོན། ................ (94)
ང ཤའི་རིགས་ཀྱི་སྡེ། ...........….... •• ••• ••...• (95)
ཅ ཤ་ཡི་རོ་དང་གནས་ཀྱི་ནུས་པ། ..................... (96)
ཆ ཤ་རིགས་བྱེ་བྲག་དང་རང་རང་གི་ནུས་པ། ....... (97)
ཇོ ཤའི་ཡང་ལྕི་དང་གསར་རྙིང་གི་ཁྱད་པར། ......... (101)
It #
ཡས་པ་ལ
3 --



•....
8
ཉ སྣུམ་རིགས་ཀྱི་སྡེ། .............
.............. (103)
ཏ སྣུམ་རིགས་བསྟེན་པའི་ཕན་ཡོན། ........…...... (105)
ཐ སྔོ་ངད་ཀྱི་སྡེ། ་............
(106)
ད སྔོ་ངད་བྱེ་བྲག་པ་སོ་སོའི་ནུས་པ། .................. (107)
ན སྔོ་ངད་ཀྱི་སྡེའི་མདོ་དོན། ........................ (108)
པ གཡོས་སྦྱར་འབྲས་སོགས་ཐུག་པའི་སྡེ། ..…….....…... (108)
ཕ གཡོས་སྦྱར་ཟན་གྱི་སྡེ། ...…...…..…….….……..….…... (110)
བ གཡོས་སྦྱར་སྐྱུར་གཡོས་སྡེ།	་..................... (111)
མ གཡོས་སྦྱར་ཚོད་མའི་སྡེ། .......................• (111)
ཙ ཚ་སྤྱོད་ཀྱི་སྡེ། .....…........….....…..
............... (112)
ཚ སྐོམ་རིགས་སྡེ་ལས་འོ་མ་བྱེ་བྲག་པ་སོ་སོའི་ནུས་པ།
(112)
ཛ འོ་མའི་སྡེ་ཡི་མདོ་དོན། ...….…...….….............. (114）
ཝ ཆུ་ཡི་སྡེ་དང་ནུས་པ། ...........…............... (115）
ཞ་ ཆང་གི་སྡེ་དང་སྐྱོན་ཡོན། ། ཟ• •........་
(116)
ཟོ ཆང་འཐུང་དྲག་པའི་སྐྱོན། ...........…......... (117)
འ ཆང་རིགས་བྱེ་བྲག་པའི་ནུས་པ། ..…............... (119)
དགུ དུག་ལྡན་གྱི་ཟས་བསྡམ་པ། ...…........ (121)
ཀ དུག་ཡོད་མེད་ཀྱི་བརྟག་ཐབས། ................. (121)
ཁ ཆག་ཚང་ལ་བརྟག་པའི་ཐབས། .................. (123）
བཅུ ཟས་ཚོད་རན་པར་བཟའ་བ། ..….... (124）
ཀ ཟས་ཚོད་མ་ཟིན་པའི་སྐྱོན། ..................... （126)
ཁ ཟས་ཚོད་འཛིན་པའི་ཚད། ........…….…...... (127)



i
ག སྐོམ་བཏུང་ཐབས། ........….................... (128)
བཅུ་གཅིག རྒས་པ་གསོ་བ། ........…....…... (131)
ཀ བཅུད་ལེན་གྱི་ཕན་ཡོན། ........................ (131)
ཁ་ བཅུད་ལེན་བྱ་བའི་གནས། .....…........……..... （131)
ག བཅུད་ལེན་བྱ་བའི་ལུས་རྟེན། ..................... (132)
ང བཅུད་ལེན་བྱ་བའི་ཐབས། - .....….....…......... (133)
ཅ དངོས་གཞི་སྒོག་སྐྱའི་སྦྱོར་བ། ..…….…..……....…………. (134)
ཆ དངོས་གཞི་བྲག་ཞུན་གྱི་སྦྱོར་བ། ........….….... (135)
ང དངོས་གཞི་ཙི་ཏྲ་ཀའི་སྦྱོར་བ། .................. (136)
ཉ དངོས་གཞི་རྩ་གསུམ་མེ་ཏོག་གཉིས་སྦྱོར་བ། ..…. (136)
ཏ དངོས་གཞི་བདུད་རྩི་འོད་ལྡན་གྱི་སྦྱོར་བ། .....…….. (137）
ཐ དངོས་གཞི་དབང་ལག་གི་སྦྱོར་བ། ........…...... (137)
ད དངོས་གཞི་འཇམ་དབྱངས་ཟིལ་ཅན་གྱི་སྦྱོར་བ། ... (137)
ན དངོས་གཞི་འབྲས་བུ་གསུམ་གྱི་སྦྱོར་བ། ...…….……... (138)
པ དངོས་གཞི་འབའ་སམ་སྨན་མར་སྦྱོར་བ། ......…. (139)
ཕ དངོས་གཞི་རྩི་བཞི་དྭངས་མ་ལྔ་ཡི་སྦྱོར་བ། ......... (139)
བཅུ་གཉིས རོ་ཙ་གསོ་བ་སྤྱིར་བཤད་པ། ...….. (142)
བཅུ་གསུམ སྐྱེ་བའི་ཁུ་བ་གསོ་བ། ........... (146)
ཀ ཁུ་བ་གསོ་ཡུལ་གྱི་གང་ཟག། ...............….. (146)
ཁ སྔོན་འགྲོ ། ..............................….. (148)
ག དངོས་གཞི་ཟས་ཀྱི་གསོ་བ། ..................... (148)
ང དངོས་གཞི་སྤྱོད་ལམ་གྱི་གསོ་བ་ཚིགས་སུ་བཅད་དེ་གསང་བར་
སྨྲས་པ། .........
............ (148)
- 5 -
]
ཡི
，
，
，
]



）
AA
ཅ དངོས་གཞི་སྐྱིན་གོར་གྱི་སྦྱོར་བ། .................. (150)
ཆ དངོས་གཞི་ད་བྱིད་ཅོག་ཀྲོང་གི་སྦྱོར་བ། ............ (151)
ཇ དངོས་གཞི་ད་བྱིད་དགུ་སྦྱོར། ..........…......... (151)
ཉ དངོས་གཞི་ད་བྱིད་བཅུ་གསུམ་གྱི་སྦྱོར་བ། ......... (152)་
ཏ དངོས་གཞི་ད་བྱིད་ལྔ་བའི་སྦྱོར་བ། • • • • • •• • • • •.• (152)
ཐ དངོས་གཞི་རོ་ཙ་ཡོན་ཏན་རྒྱ་མཚོའི་སྦྱོར་བ། ...... (153)
ད དངོས་གཞི་དབང་ལག་གི་སྦྱོར་བ། ། •.............. (154)
ན དངོས་གཞི་རོ་ཙའི་མདའ་ལྔ་སྦྱོར་བ། ..........…. (145)
པ དངོས་གཞི་ཅོང་ཞི་དྲུག་སྦྱོར། ••• • • བ•བ བ་.......... (155)
ཕ དངོས་གཞི་ར་མཉེ་དྲུག་པའི་སྨན་མར། ............ (155)
བ དངོས་གཞི་ཁ་འཐོར་གྱི་སྦྱོར་བ། .....……....……..….. (155)
མ ཁུ་བ་རླུགས་པ་བཅད་ཐབས ། ............…... (155)
བཅུ་བཞི བུད་མེད་ཀྱི་རྐྱེན་གྱིས་བུ་མི་འབྱུང་བ། ......
•........(158)
ཀ གདོན་ལས་གྱུར་བ། .......... •.............. (158)
ཁ འདུ་བ་འཁྲུགས་པ།
• ••• •• •• (158)
ག མངལ་དུ་བུ་ལུས་པ། ། • • • • • • • • • • •་ • •• • • • •• • • • • (159)
ང བ་རྩི་བཏང་བ། ......• • • • •.................. (160)
ཅ མོ་གཤམ། ། • • • • • • • •
(161)
བཅོ་ལྔ མཇུག་གི་གཏམ། .................. (162)
6
ཁ་



མཆོད་བརྗོད། ་་
༄༅། །སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་
གྱུར་ཅིག ། །
སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་
གྱུར་ཅིག །
སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་འབྲལ་བར་
གྱུར་ཅིག ། །
སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་པའི་བཏང་
སྙོམས་ལ་གནས་བར་གྱུར་ཅིག །
ཅེས་གསོལ་ཅིང་སྨོན་ལམ་གྱི་མཚམས་བཟུང་ནས་ཡང་སྨྲས་པ། །
གསང་དོན་མན་ངག་འབུམ་ལ་དབང་གིས་ཕྱུག །
ཆོས་དོན་ཟབ་མོའི་གནས་ལ་ཉམས་རྟོགས་བདག །
འགྲོ་དོན་ངལ་མེད་འཛད་པ་ཆོས་ཀྱི་རྗེ། །
རྒྱལ་བ་རྒྱ་མཚོའི་སྙིང་བོ་ཡོན་ཏན་མགོན། །
མཁྱེན་གཏེར་འོད་ཀྱིས་འཛམ་གླིང་ཡོངས་སུ་བཀང་། །
ཐོས་བསམ་ནོར་གྱིས་ནམ་མཁའ་འཇིགས་གྱུར་བ། །
ཇི་སྙེད་ཤེས་བྱ་མ་ལུས་མཁྱེན་པའི་བདག །
ས་
}
ཡས་ཁ



ལོག་ལམ་སྒྲོ་འདོག་གཅོད་མཛད་ཟུར་མཁར་བ། །་
གང་སོགས་མཚན་ཙམ་གྱིས་ཀྱང་བདུད་དཔུང་གི །
སྙིང་རྩ་གས་པའི་ཁྲག་ནི་བུ་གར་འཛག །
ཉོན་མོངས་མུན་པའི་གནས་སུ ཉིན་བྱེད་ཀྱི། །
འགྲོ་རྣམས་ང་ཡི་བློ་འདི་མ་གཏོང་ཞིག །
དེ་ལྟ་ན་ཡང་ཉོན་མོངས་པས། །
བློ་ནི་ཤིན་ཏུ་མ་རིག་པས། །
ཤེས་བྱ་ཇི་བཞིན་གཟིགས་པ་མིན། ། ་་།
བས་ཀྱང་བརྩོན་པ་དང་དུ་ལེན། །
གཞན་དོན་རོ་གཅིག་བསམ་པ་ལས། །
རང་ཉིད་གྲགས་འདོད་ཡེ་ནས་སྤངས། །
ཁྲོ་འཛུམ་མེ་ལྕེ་གཅོད་བྱེད་ཡིན། །
འདུ་བ་མ་སྙོམས་སྤྱི་བ་ཡིན། །
དཔལ་ལྡན་བླ་མའི་བཀའ་ཡིས་བཏབ། །
སྣོད་ལྡན་སློབ་མས་ཡང་ཡང་བསྐུལ། ། །
ལྷག་བསམ་དར་གྱི་གཞུང་ཁུགས་ནས། །
སུམ་ཅུ་བར་དུ་བཙལ་བ་ཡི། །
གཅེས་པའི་ནོར་འདི་ཀུན་ལ་སྤེལ། །
མ་རིག་དབང་གིས་མ་དག་པ། །
སྲིད་ཕྱིར་མཁས་པའི་ཡང་དག་མཛོད། །
བམཁ 2 - ཨར་ཁབ



གཅིག དགོས་པ་དམིགས་སུ་བསྟན་པ།
དེ་ཡང་ རང་ རྒྱུད་ ལས་ ཉོན་ གྱིས་ བསྐྱེད་ པའི་ གཟུགས་དང་། ཚོར་བ།
འདུ་ཤེས། འདུ་བྱེད། རྣམ་པར་ཤེས་པ་བཅས་ལས་གྲུབ་པའི་གང་ཟག་གི་
ཕུང་བོ་དང་སེམས་ཅན་འདིས་གནས་སྐབས་འཇིག་རྟེན་གྱི་ཆོས་འབའ་ཞིག་
སྒྲུབ་པའམ། ཡང་ན་ལས་ གང་ཡང་རུང་ བ་ ཞིག་ བྱེད་ པར་ རྩོམ་ པ་ དང་།
རྒྱུན་བསྲིངས་པའམ། མཐར་དབྱུང་བར་སྒྲུབ་པའི་བློ་དང་དེ་ལས་ལག་ལེན་
གྱི་རྒྱུན་གང་ལའང་དུས་མ་ཡིན་པར་བར་དུ་གཅོད་པའམ་གེགས་བྱེད་པའི་
གཉེན་པོའི་དགྲ་ལྟ་བུ་ནི་རླུང་མཁྲིས་བད་ཀན་སོགས་ནད་ཀྱི་དབང་དུ་སོང་བའི་
རྐྱེན་ཡིན་གྱི། དེ་ལའང་རྣམ་པར་མ་གྱུར་ནད་ཀྱི་རྒྱུ་བྱེད་ལ། ། རྣམ་གྱུར་མ་
སྙོམས་ནད་ཀྱི་ངོ་བོ་ཡིན། ། ཞེས་པ་ལྟར་འབྱུང་བ་ལྔ་དང་ཁམས་དྲུག་གིས་
བསྐྱེད་པའི་ཕུང་བོའི་ཁམས་འདི་ཉིད་གནས་སྐབས་ནད་ཅན་དང་ནད་མེད་དུ་
གནས་བ་ལ་རྒྱུ་ཉེས་པ་གསུམ་དང་རྐྱེན་བཞི་ལ་སོགས་ལ་རག་ལས་ཡོད་ཕྱིར་
དང་པོ་རྒྱུ་རང་མལ་དུ་གནས་པ་གཅེས། བར་དུ་རྐྱེན་བཞི་ཡི་མཐའ་སྤང་།
ཐ་མར་ལུས་ནད་མེད་དུ་གནས་པ་བྱས་ནས་གནས་སྐབས་དང་མཐར་ཐུག་གི་
འབྲས་བུ་ལ་འབད་པ་ཡིན་ནོ། །རྒྱུད་ལས། རྣམ་པར་མ་གྱུར་ཐ་མལ་ལུས་པོ་
ལ། །མི་ན་གནས་དང་རིང་དུ་འཚོ་བར་བྱ། །ཞེས་གསུངས་པ་ལྟར་ནད་དང་
ལུས་ཟུངས་དྲི་མ་རྣམས་ཀྱི་ལྡང་ཚད་མཚན་ཉིད་དང་བཅས་པ་རྐྱེན་གཞན་གྱིས་
མ་བསླང་ཞིང་རྣམ་པར་མ་གྱུར་བར་རང་རང་གི་ཁ་ལོངས་པའི་ཚད་དམ་རང་



བཞིན་དག་ལ་གནས་པའི་ཐ་མལ་བའི་ལུས་ཀྱི་ཕུང་བོ་འདི་ནད་མེད་བདེ་ཐང་
ངང་དུ་མི་ན་བར་གནས་པ་དང་། དེའི་ངང་ལ་ཡུན་རིང་དུ་འཚོ་བར་བྱ་
དགོས་པ་བསྟན་པའོ། ། ཡང་རྒྱུད་ལས། འགྲོ་དྲུག་གཙོ་བོར་གྱུར་བའི་མི་
ལུས་ལ། །མི་ན་གནས་དང་ན་བ་གསོ་བ་དང་། ། ཚེ་རིང་ཆོས་ནོར་བདེ་བ་
སྒྲུབ་པའི་ཕྱིར། ། ཞེས་འཇིག་རྟེན་ལས་འདས་པའི་ཕུན་ཚོགས་སྡེ་བཞི་སྟེ་
སངས་རྒྱས་ཀྱི་ཆོས་དར་བ། ནོར་ལོངས་སྤྱོད་དང་ལྡན་པ། འདོད་ཡོན་ལྔ་
ལ་སྤྱོད་པ། ཆོས་ལ་བརྟེན་ནས་ཐར་བ་མྱང་འདས་ཀྱི་གོ་འཕང་ཐོབ་པ་སྟེ་
དང་པོ་ནི་མངོན་མཐོ་ངེས་ལེགས་ཀྱི་རྒྱུ་དང་། གཉིས་པ་ནི། མང་དུ་ཐོས་པ་
བཙལ་བ་དང་ནོར་གསོག་བསྲུང་བྱེད་པའོ ། གསུམ་པ་ལྷ་མིའི་ཡུལ་ལ་ལོངས་
སྤྱོད་པ་དང༌། བཞི་བ་ནི་བྱང་ཆུབ་སྒྲུབ་པ་ལ་བཤད་དོ། ། དེ་ལྟར་ཟག་
བཅས་ཀྱི་ཕུང་བོ་འདི་གནས་སྐབས་མི་ན་བར་ཡུན་རིང་དུ་འཚོ་བས་ནི་འདི་
ཕྱིའི་ལས་དོན་ཡོངས་སུ་མ་ལུས་པར་འགྲུབ་འགྱུར་བའི་རྒྱུ་ཡིན་ལ། བདག་
གཞན་གྱི་འདོད་དོན་ཐམས་ཅད་སྐོང་བར་བྱེད་པའི་དགོས་འདོད་འབྱུང་བའི་
ནོར་བུ་རིན་པོ་ཆེ་ལྟར་ཡིན་པའི་དོན་གྱིས་ལུས་ཐ་མལ་དུ་གནས་ཤིང་དེའི་ཡུན་
ལ་བསྲུང་བའི་ཐབས་འདིར་འབད་དགོས་པ་ཡིན།
（ཀ） སེམས་ཅན་མི་རྟག་པར་ཤེས་ནས་ལུས་ཐ་མལ་དུ་བསྲུང་ཐབས་
ཀྱི་དགོས་པ་ཁྱད་དུ་བསྟན་པ།
དེ་ལ་མགོན་པོ་ཀླུ་སྒྲུབ་ཀྱིས། ཚེ་འདི་གནོད་མང་རླུང་གིས་བཏབ་པ་
ཡི། །ཆུ་ཡི་ཆུ་བར་བས་ཀྱང་མི་རྟག་ན། ། དབུགས་དབྱུང་དབུགས་རྔུབ་
གཉིད་ཀྱིས་ལོག་པ་ལས། །སད་ཁོམས་གང་ལགས་དེ་ནི་ངོ་མཚར་ཆེ། །ཞེས་



དང། དཔལ་སྤྲུལ་གྱིས། མཐོན་པོ་གནམ་ལྟ་བུ། བཙན་པོ་ཐོགས་ལྟ་བུ།
ཕྱུག་པོ་ཀླུ་ལྟ་བུ། མཛེས་པ་ལྷ་ལྟ་བུ། འཕྱོར་བ་འཇའ་ལྟ་བུ་སུ་དང་གང་
ཡང་མི་རྟག་ཞེས་གསུངས་པ་ལྟར་སྐྱེས་པའི་མཇུག་ཏུ་འཆི་བ་དང་འདུས་པའི་
མཇུག་ཏུ་འབྲལ་བའི་ཆོས་ཉིད་འདི་རྟག་ཏུ་བསྒོམས་ནས་ད་ལྟར་དབང་པོ་དང་
ཡན་ལག་ཚང་བའི་གང་ཟག་གི་ལུས་འདི་གནས་སྐབས་ནད་མེད་ཐ་མལ་དུ་
གནས་ན་ཆོས་ཀྱི་སྙིང་བོར་སྤྱོད་པ་ལ་བར་ཆོད་ཀྱི་གེགས་མེད་པ་དྲན་ནས་ལུས་
ཐ་མལ་དུ་བསྲུང་བའི་དགོས་པ་དྲན་དགོས། དེ་ལྟར་བསྲུང་བའི་འབྲས་བུ་
ཡང་བདག་སྨན་པ་གཞན་ནད་པ་གཉིས་ཀྱི་འདོད་དོན་མཁོ་དགུ་སྒྲུབ་པའི་་
ལོངས་ཡོད་པ་དང་། དམ་པའི་ཆོས་དང་འཇལ་བའི་ལུས་ལ་སྙིང་བོ་བླངས་
བར་དྲན་ནས་ལུས་ཐ་མལ་དུ་བསྲུང་བའི་དགོས་འབྲས་ཤེས་པར་བྱའོ། ། སྤྱོད་
འཇུག་ལས། འདི་འདྲའི་དལ་བ་རྙེད་གྱུར་ནས། ། བདག་གིས་དགེ་གོམས་
མ་བྱས་ན། ། འདི་ལས་བསླུས་པ་གཞན་མེད་དེ། ། འདི་ལས་རྨོངས་པའང་
གཞན་མེད་དོ། ། ཞེས་གསུངས་སོ། །
（ཁ) བསོད་ནམས་ཀྱི་ཚོགས་གསོགས་པར་ཤེས་ནས་ལུས་ཐ་མལ་དུ་
བསྲུང་བའི་ཐབསཀྱི་དགོས་པ་ཁྱད་པར་དུ་བསྟན་པ།
སེམས་ཅན་ནད་པ་ཅི་སྙེད་པ། །ནད་སོས་གྱུར་གྱི་བར་དག་དུ། །སྨན་
དང་སྨན་པ་ཉིད་དང་ཡང་། དེ་ཡི་ནད་གཡོག་བྱེད་པར་ཤོག ། ཞེས་
གསུངས་པ་ལྟར་ཕ་མར་གྱུར་བའི་སེམས་ཅན་ནད་པ་ཇི་སྙེད་ཐམས་ཅད་ལ་ནད་
གཡོགས་ཞབས་ཏོག་བྱས་ནས་གཏམ་སྙན་གྱིས་སེམས་སྤྲོ་བར་གཞུག སྨན་
གྱིས་ནད་གསོས། དཔྱད་ཀྱིས་དུག་གདོན། ཕར་ཕྱིན་དྲུག་ལ་སྤྱད། ཚད་
+
ན***
*
་ -- 5
ཁ་



མེད་བཞི་ལ་གནས་པར་བྱས་ནས་སྨོན་ལམ་སྟོབས་ཀྱིས་ཟིན་པའི་སྐྱེ་བ་གང་དུ་
ཡང་ངན་སོང་དང་ནད་དང་། སྡུག་བསྔལ་ལ་སྤྱོད་མི་དགོས་པའི་བསོད་་
ནམས་ཀྱི་ཚོགས་བསགས་པ་ལས་སྐྱེད་པ་ཡིན་པས་ན་བསོད་ནམས་ཀྱི་ཚོགས་
བསགས་པའི་དགོས་པ་ཡོད། །
（ག) ལས་འབྲས་སྨིན་རྒྱུར་ཤེས་ནས་ལུས་ཐ་མལ་དུ་བསྲུང་ཐབས་ཀྱི་
དགོས་པ་ཁྱད་པར་དུ་བསྟན་པ། །
མི་དགེ་བའི་ལས་སྲོག་གཅོད་པ་དང་། མ་བྱིན་པར་ལེན་པ། ལོག་
གཡེམ། རྫུན། ཕྲ་ མ་ ཚིག་ རྩུབ། ངག་ ཀྱལ། བརྣབ་ སེམས།
གནོད་སེམས། ལོག་ལྟ་བཅས་ལུས་ངག་ཡིད་གསུམ་གྱི་སྡིག་པའི་ལས་མི་དགེ་
བ་འདི་དག་གི་མཐའ་དང་བྲལ་བས་ལུས་ཐ་མལ་དུ་གནས་པ་ཞེས་བྱ་སྟེ། ད་
ལྟར་ལས་སྡིག་པ་མི་དགེ་བ་སྤྱད་པ་འདིས་ཕྱི་མར་ངན་སོང་གི་རྒྱུ་བྱེད་པས་ན་མི་
དགེ་བ་འདི་དག་སྤང་ཏེ་དགེ་བའི་ལས་དང་དུ་ལེན་དགོས་ཏེ། རྒྱུ་ཡི་རྗེས་སུ་
འགྲོ་བས་ན། ། འབྲས་བུ་དེ་དང་སྐལ་མཉམ་ཉིད། ། ཞེས་གསུངས་པ་
ལྟར། དགེ་བའི་རྒྱུ་བསགས་པ་ལས། བདེ་འགྲོའི་འབྲས་བུ་སྐྱེད་པ་དང་།
མི་དགེ་བའི་ལས་བསགས་པས་འབྲས་བུ་དེ་ལྟར་མི་འབྱུང་བ་ནི་བྱེ་མ་བཙགས་
པ་ལས་མར་མི་འབྱུང་བ་ལྟར་ཡིན་ནོ། །
(ང） ཡོན་ཏན་ཐམས་ཅད་ཀྱི་གཞི་ཡིན་པ་ཤེས་ནས་ལུས་ཐ་མལ་དུ་
བསྲུང་ཐབས་ཀྱི་དགོས་པ་ཁྱད་པར་དུ་བསྟན་པ།
འཕགས་པ་ཀླུ་སྒྲུབ་ཀྱིས། མི་ཉིད་དབུས་སྐྱེས་དབང་བོ་ཚང་།
6 --



ལས་མཐའ་མ་ལོག་གནས་ལ་དད། ཞེས་གསུངས་པ་ལྟར་དང་པོ་
བདེ་འགྲོའི་གང་ཟག་གི་ལུས་རྟེན་འདི་རྙེད། དེ་ལས་ཀྱང་ནད་ཅན་
དང་དབང་བོ་མ་ཚང་བའམ། སྐྱོན་ཅན་ནམ། ཞ་སྐུར་ཐེང་བོ་
སོགས་དྲི་མ་ཅན་དུ་མ་སོང་བར་ལུས་ནད་མེད་ཐ་མལ་དུ་གནས་པས་
ནི་ལེགས་པའི་ཡོན་ཏན་དང་བྱ་བ་ལ་འབད་པའི་རྐྱེན་ཡོངས་སུ་་་
རྫོགས་པ་ཡིན། དེ་ལྟར་མ་ཡིན་པར་གང་ཟག་གི་ལུས་འདི་མ་ཐོབ་
ན་ཆོས་མི་ཐོས། ཆོས་མ་ཐོས་པས་ལེགས་པའི་ཡོན་ཏན་གྱི་གཞི་
གང་ལའང་སྤྱོད་པར་མི་འགྱུར། དེ་བཞིན་ཡུལ་མཐའ་འཁོབ་ཏུ་
ཡང་མ་སྐྱེས། དབང་བོ་ཡང་ཚང་ཞིང་ལུས་ཐ་མལ་དུ་བསྲུང་བའི་
ཐབས་ལ་འབད་དགོས་པ་ཡིན་ནོ། ། དེ་ལྟར་དགེ་མི་དགེ་ཡི་ལས་
འབྲས་ཐམས་ཅད་ལུས་འདི་ལ་རག་ལས་ཡོད་པའི་ཕྱིར་རྗེ་མི་ལ་རས་
པས་ཀྱང༌། ལེགས་ན་ཐར་བའི་གྲུ་གཟིངས་ལུས་འདི་ཡིན།. །
ཉེས་ན་འཁོར་བའི་གཏིང་རྡོ་ལུས་འདི་ཡིན། དགེ་སྡུག་ཀུན་གྱི་གཡོག་
པོ་ལུས་འདི་ཡིན། ། ཞེས་སོ། །
གཉིས་པ། དངོས་གཞི་ལ་འཇུག་ཚུལ་སྤྱིར་བསྟན་པ།
（ཀ）རྐྱེན་སྤངས་ན་ནད་མི་འབྱུང་བའི་ཚུལ་བཤད་པ། -
་ དེ་ཡང་རྣམ་པར་གྱུར་བའི་རླུང་ནད་དྲུག་ཅུ་རྩ་གསུམ་མམ། མཁྲིས་་
ནད་ཞེ་བདུན་ནམ། བད་ཀན་གྱི་ནད་སོ་གསུམ་སོགས་གང་ཡང་རུང་བ་དེ་



དག་ཡང་དུས་དམན་ལྷག་ལོག་པ། གདོན་གྱིས་རྐྱེན་ནམ། ཟས་སྐོམ་མ་
འཕྲོད་པའམ། སྤྱོད་ལམ་དམན་ལྷག་ལོག་པ་སོགས་གང་རུང་གི་རྐྱེན་གྱིས་
སྐྱེད་པ་ལས་བྱུང་བའམ་བསླང་བ་ཡིན་ཏེ། དེ་ལ་རྒྱུད་ལས། ནད་ཀུན་རྒྱུ་
ལས་རྐྱེན་གྱིས་བསླང་ལས་བྱུང་། ། རྐྱེན་མེད་རྒྱུ་ལས་འབྲས་བུ་འབྱུང་མི་སྲིད།
།དེ་ཕྱིར་ནད་རྣམས་ཀུན་གྱི་རྐྱེན་སྤང་བྱ། །ཞེས་གསུངས་པ་ལྟར། ཤིང་ལས་
མི་འབར་བར་དཔེ་བཀོད་ནའང་འབྲས་བུ་མེ་འབྱུང་རུང་བའི་རྒྱུ་ཤིང་རང་ལ་
དངོས་སུ་ཡོད་ཀྱང་དེ་ཡང་རྐྱེན་དང་མ་འཕྲད་ཚེ་རྒྱུ་ལས་འབྲས་བུ་འབྱུང་མི་
སྲིད་པ་ལྟར་ཡིན་པས་ཉོན་མོངས་བ་ལས་སྐྱེད་པའི་རླུང་མཁྲིས་བད་ཀན་གསུམ་
པོ་དང་དེ་ལས་སྐྱེད་པའི་ནད་ཅན་གྱི་སྲིན་བུ་བརྒྱད་ཁྲི་བཞི་སྟོང་སོགས་ལས་
ལུས་འདི་ཡོངས་སུ་གྲུབ་པའམ་ཀུན་ནས་སྐྱེད་པ་ཡིན་ཏེ། དེ་ཡང་ལུས་རང་ལ་
འབྲས་བུ་ནད་འབྱུང་རུང་བའི་རྒྱུ་ཀུན་ནས་ཚོགས་གྱུར་ཀྱང་། དེ་རྐྱེན་དུས་
གདོན་ཟས་སྤྱོད་སོཁོས་དང་མ་འཕྲད་ཚེལླེའབྲས་བུ་ནད་འབྱུང་བ་མི་སྲིད་པ་
ཡིན་པའི་རྒྱུ་མཚན་གྱིས་ན་ང་ཚོས་གོང་བཤད་ཀྱི་དགོས་དེ་དག་གི་ཆེད་དུ་ནད་
རྐྱེན་སྤང་ནགླེལུས་ནད་མེད་ཐ་མལ་དུ་གནས་ཐུབ་པ་ཡིཁྲེ། །
（ཁ） དུས་རྐྱེན་སྤང་ཞིང་བསྲུང་ཁྲེགླེནད་མི་འབྱུང་བའི་ཚུལ།
དགུན་དུས་མེ་དྲོད་ཀྱི་སྟོབས་ཆེར་ལྡན་པས་ཟས་སྐོམ་འགྲངས་པར་་་་་
བསྟེན་པ་དང༌། རོ་མངར་སྐྱུར་ལན་ཚའི་རིགས་བསྟེན་ནས་ཟས་སྐོམ་གྱིས་མེ་
དྲོད་ཀྱི་ཁམས་དམད་པར་བྱ་དགོས་བ་དང༌། དཔྱིད་དུས་བད་ཀན་ལྡང་བའི་
དུས་ལ་བབས་པའི་དབང་གིས་གཉེན་པོའི་ཟས་སྐོམ་གྱི་རོ་ཁ་ཚ་བསྐ་བ་བཅས་
བསྟེན་པ་དང་། ལུས་དྲོ་བའི་གནས་སུ་རྩོལ་བ་བཅག་སྟེ ་འདུག སོས་
བ= 8
--



ཀའི་དུས་སུ་ལུས་ཟུངས་ཀྱི་སྟོབས་ཧ་ཅང་ཞན་པའི་སྒང་ཡིན་པས་ཟས་སྐོམ་རོ་
མངར་ཞིང་ནུས་པ་ཡང་སྣུམ་བསིལ་བ་བཅས་ཀྱི་རིགས་བསྟེན་པ་དང༌། ཆུ་
བསིལ་བས་ལུས་ཁམས་ཡང་ཡང་བཀྲུ་བར་བྱ། དབྱར་གྱི་དུས་སུ་ཕོ་བའི་མེ་
དྲོད་ལ་གནོད་པས་ཟས་སྐོམ་རོ་མངར་སྐྱུར་ལན་ཚ་དང་། ནུས་པ་ཡང་དྲོ་
སྣུམ་པའི་རིགས་བཟའ་ཞིང་དྲོ་་པའི་གནས་སུ་སྡོད་པར་བྱའོ། ། སྟོན་གྱི་དུས་
སུ་མཁྲིས་པ་ལྡང་བར་བྱེད་པའི་དུས་ལ་བབས་པའི་དབང་གིས་དེ་བསལ་བར་
བྱེད་པའི་གཉེན་པོའི་ཟས་སྐོམ་གྱི་རོ་མངར་ཁ་བསྐ་བ་བསྟེན་པ་དང་། གནས་
བསིལ་སར་དལ་བར་འདུག་པར་བྱའོ། །
(ག) གདོན་རྐྱེན་སྤང་ཞིང་བསྲུང་ན་ནད་མི་འབྱུང་བའི་ཚུལ།
རྒྱུད་ལས། ཞེ་སྡང་མི་ གཙང་ལྷ་བསྣོལ་འདྲེ་གཡོས་པས། ། གསོ་་
དཀའ་མཁྲིས་ནད་བཞི་བཅུ་བདུན་དུ་འགྱུར། ། ཞེས་གསུངས་པ་ལྟར་རང་གི་
བསྟེན་པའི་ཡི་དམ་དང་འགོ་ལྷ་ལ་དུས་རྒྱུན་བསྙེན་བཀུར་དང་མཆོད་པར་བྱ་
ཤིང༌། ལྷ་ཀླུ་སོགས་ཀྱི་གནས་ས་གང་དུ་གཉིད་ལོག་པའམ། ས་བརྐོ་བ་དང་།
ས་འདོན་པ། དུར་ཁྲོད་དུ་གཞི་གཏོང་བ་སོགས་ཀྱི་གཉན་ས་དང་བཙན་ས་ལ་
གནོད་པ་མ་བྱས་ ཤིང་། སྔགས་པ་དང་བན་བོན་ལ་བརྙེས་མི་བྱ་བར་རྒྱུན་
པར་གཞན་དང་མཐུན་པའི་ཀུན་སྤྱོད་ཀྱིས་འཇུག་པར་བྱའོ། །
(ང) ཟས་ཀྱི་རྐྱེན་སྤང་ཞིང་བསྲུང་ན་ནད་མི་འབྱུང་བའི་ཚུལ།
དེ་ཡང་ཟས་བག་ཕྱེ་ཤ་ཐུག་གང་རུང་མ་ཚོས་བ། ཚོས་ཏེ་འཚིག་དྲགས་པ།
ཁེངས་པོ། རུང་བོ། རྙིང་བ། ལོ་དང་སསིལ་ཏོག་མ་སྨིན་པ། ཅང་མ་ལངས་པ་
སོགས་སྐྱོན་དང་གཅས་པའི་ཟས་ཐམས་ཅད་དང༌། སྤྱོན་མེད་ཀྱང་རང་གི་
-
9
མཁས་



ལུས་ཀྱི་རང་བཞིན་གང་ཤེས་ཆེ་བ་དེའི་མཚན་ཉིད་དང་རྗེས་སུ་མཐུན་པའི་ཟས་
སྐོམ་གྱི་རིགས་དང་། ངོ་བོ་མི་འཕྲོད་པའི་ཟས་རིགས་གཉིས་ལྷན་ཅིག་སྦྱར་ཏེ་
ཟོས་པ་ཞོ་མ་ལངས་པ་དང་ཆང་གསར་གཉིས་ལྷན་དུ་བཟའ་བ་སོགས་མདོར་ན་
དུག་ཅན་ལྟ་བུའི་ཟས་སྐོམ་གྱི་རིགས་ཐམས་ཅད་སྤང་ནས་འབྱུང་བའི་དུས་ཀྱི་
སྟོབས་དང་འཚམ་ཞིང་ལུས་ཀྱི་རང་བཞིན་དང་བསྟུན་ནས་གོམས་པའི་སྐོམ་གྱི་
རིགས་བསྟེན་པར་བྱ། །
ཁ་ཁལ
1)
ཁ་ -



གསུམ་པ། བྱེ་བྲག་བྱ་བ་སྤྱོད་ལམ་ལ་འཇུག་ཚུལ།
(ཀ) ཉིན་རེ་བཞིན་དུས་རྒྱུན་དུ་སྤྱོད་པའི་ལམ་གྱི་འཇུག་ཚུལ།
འདི་ལའང་གསུམ་ལས་དང་པོ་ནི་ཚེ་བརྐྱང་བའི་སྤྱོད་ལམ་ཏེ། དེའང་
མི་གང་ཞིག་འཇིག་རྟེན་འདིར་དུས་རྟག་ཏུ་ནད་མེད་པར་བདེ་བའི་ངང་ལ་
གནས་པར་འདོད་ཅིང་ཚེ་ཡང་རིང་བོར་བསྲིང་པའི་ཕྱིར་དུ་སྨན་རྣམས་ཐམས་
ཅད་ཀྱི་མཆོག་ཏུ་གྲུབ་པ་དངུལ་ཆུའི་རིལ་བུ་དང་། ཨ་རུ་ར་རྣམ་པར་རྒྱལ་བ།
དབང་བོ་རིལ་བུ་དང་། ཤུ་དག་དང་། ཡུངས་དཀར། གུ་གུལ་ལ་སོགས་
པ་དཔུང་བ་གཡོན་པར་བཏགས་ཤིང་། རིན་པོ་ཆེ་རྡོ་རྗེ་ཕ་ལམ་དང་། བཻཌཱུརྱ་
དང་། པདྨ་རཱ་ག ཨིནྡྲ་ནི་ལ། མར་གད། དཀར་ཕྲ་མེན་ལ་སོགས་པ་
གསེར་སོགས་ལས་བྱས་པའི་པ་ཏྲར་བཅུག་ནས་སྤྱི་བོ་ལ་གདགས་པར་བྱའོ། །
དེར་ཡང་། དགོས་འདོད་འབྱུང་བའི་རིན་ཆེན་དང༌། །འཕྲལ་དུ་ཡིད་ཆེས་
གྲུབ་པའི་སྔགས། ། སྨན་རྣམས་ཚང་བར་བཏགས་ཅེས་བསྟེན། ། ཞེས་
གསུངས་པ་དང་། རིན་པོ་ཆེ་དེ་དག་བཏགས་པའི་ཕན་ཡོན་ཀྱང་། ལུས་ལ་
ཚ་བའི་ནད་བྱུང་ན་རིན་པོ་ཆེའི་ནུས་པ་བསིལ་དུ་གྱུར་ནས་སེལ་བའམ། ལུས་
ལ་ གྲང་པའི་ནད་བྱུང་ན་རིན་པོ་ཆེའི་ནུས་པ་ཚ་བར་གྱུར་ནས་སེལ་བའམ།
ཕྱི་རྐྱེན་གདོན་བགེགས་སོགས་འགོག་པ་དང༌། ནད་རྐྱེན་འབྱུང་བ་ཐ་དག་མི་
སྙོམས་པ་སྙོམས་པར་བྱེད་པའི་ནུས་མཐུ་ཡོན་ཏན་དང་ལྡན་པའི་ཕྱིར་ཡིན།
དེ་བས་འཕགས་པ་ཀླུ་སྒྲུབ་ཀྱིས་ཀྱང་། རྟག་ཏུ་ལུས་ཀྱི་བྱི་དོར་བྱ་ཞིང་སྨན་
--- 11 --



རིགས་རིན་ཆེན་བཅང་། ཞེས་དང་། སློབ་དཔོན་དཔའ་བོས། རིན་ཆེན་
གྲུབ་པའི་གསང་སྔགས་དང་། སྨན་ཆེན་རྟག་ཏུ་བཅང་བར་བྱ། ། ཞེས་
གསུངས་སོ། ། ཡང་གོང་དུ་བཤད་པའི་དོན་གཉིས་སྒྲུབ་པའི་གསང་སྔགས་
དང༌། རིགས་སྔགས། གཟུངས་སྔགས་ལ་སོགས་པའི་དོན་ནི། ཤེས་རབ་
སྟོང་བ་ཉིད་དང་ཐབས་སྙིང་རྗེ་ཆེན་པོ་ཟུང་དུ་འཇུག་པའི་སྒོ་ནས་ཡིད་མཚན་
རྟོག་ལས་སྐྱོབ་པར་བྱེད་པའི་བདེ་བ་ཆེན་པོའི་ཡེ་ཤེས་ཏེ། གསང་ཞིང་སྦས་
པའི་འགྲུབ་ལ། སྣོད་མིན་རྣམས་ཀྱིས་སྤྱོད་ཡུལ་མ་ཡིན་པས་གསང་སྔགས་
ཞེས་བྱའོ། ། ཡང་ལྷའི་འཕྲིན་ལས་དང་ཐུགས་རྡོ་རྗེ་ཤེས་རབ་ཀྱི་ཆ་གཙོ་བོར་
སྒྲུབ་པའི་སྔགས་ཏེ་བུད་མེད་གཟུགས་དབྱིབས་ཀྱི་ལྷ་དང་དེ་སྟོན་པའི་སྒྲ་དང་
ཕྱག་རྒྱ་སོགས་ལ་རིགས་སྔགས་ཞེས་བྱ། ལྷའི་སྐུ་དང་གསུང་རྡོ་རྗེ་གཙོ་བོར་
སྒྲུབ་བྱེད་བདེ་སྟོང་ཡི་གེར་ཤར་བའི་སྔགས་ལ་གཟུངས་སྔགས་ཞེས་བྱ། དེ་
ལྟར་ སྔགས་ལམ་གསར་རྙིང་གི་ སྡེ་གསུམ་ལ་བྱང་བའི་སྔགས་འཆང་གང་གི་་
མདུན་ནས་ རྫས་སྔགས་དམིགས་རིམ་སོགས་ཀྱི་སྲུང་བའི་འཁོར་ལོ་སོགས་་་་
བླངས་ཏེ་ལུས་ལ་བཅིང་བར་བྱ། ཡང་དེ་ལྟར་གསང་སྔགས་སོགས་བཅང་
བའི་ཕན་ཡོན་ཀྱང་། པད་མ་ཆོས་དབྱིངས་རོལ་བའི་རྡོ་རྗེས། སྔགས་རྒོད་
བཟླས་གྲངས་མང་དུ་བསྐྱལ། །དེ་ཡིས་གདོན་བགེགས་ཉེ་མི་ནུས། ། རིམས་
ཡམས་འགོས་ནད་ཐམས་ཅད་བསྲུང༌། ། ལྷ་སྔགས་རྫས་གསུམ་ལྡན་གྱུར་ན།
། ཕྱག་ན་རྡོ་རྗེ་ཇི་བཞིན་དུ། །ཀུན་ཐུབ་རང་ཉིད་ཕྱོགས་ལས་རྒྱལ། ། ཞེས་
དང༌། ཡང་། གནས་ལུགས་སྤྲོས་བྲལ་ངང་ལ་བཞག །རྟོགས་མེད་མཉམ་
ཉིད་ཆོས་ཀྱི་སྐུ། ། ནམ་མཁའ་ལྟ་བུའི་ཏིང་འཛིན་གྱིས། ། དེ་ལ་ཅིས་ཀྱང་
ཡཁ 12 ཡས་བ་



ཚུགས་མི་འགྱུར། ། ཞེས་གསུངས་སོ། །
(ཁ） ནད་ཀྱི་རྐྱེན་སྤང་བ།
དཔལ་ལྡན་ཕ་ཁོལ་གྱིས། དུས་དོན་ལས་ཀྱི་སྦྱོར་བ་རྣམས། ། དམན་
དང་ལོག་པར་ལྷག་པ་དང༌། ། ཡང་དག་སྦྱོར་བས་ནད་དང་ནི། །ནད་མེད་
རྒྱུ་གཅིག་ཡིན་ཞེས་བྱ། ། ནད་ནི་ཉེས་པ་མ་སྙོམས་ཡིན། ། ཉེས་པ་སྙོམས་པ་
ནད་མེད་ཡིན། ། དེ་ལ་ནད་ནི་རང་བཞིན་གནས། ། གློ་བུར་ཆ་ཡིས་གཉིས་
སུ་བཤད། །དེ་རྣམས་ལུས་སེམས་དབྱེ་བ་ཡིས། །གནས་ཀྱང་རྣམ་པ་གཉིས་
ཡིན་ནོ། ། འདོད་ཆགས་གཏི་མུག་ཀྱང་ཡིད་ཀྱི། ། ཉེས་པ་གཉིས་སུ་བསྟན་
པ་ཡིན། ། ཞེས་གསུངས་པ་ལྟར་གོང་དུ་བཤད་ཟིན་པའི་(དུས་རྐྱེན་སྤང་ཞིང་
བསྲུང་ན་ནད་མི་འབྱུང་བའི་ཚུལ) དུས་ཀྱི་རྐྱེན་ཏེ་གྲང་བའི་དུས་དང་ཚ་བའི་
དུས། ཆར་གྱི་དུས་གསུམ་དང་ནང་གི་དོན་ནི་ལུང་ལས། དོན་ནི་སྒྲ་སོགས་
ཡིན་ཞེས་བྱ། །སྤྱོད་ཡུལ་ཡུལ་དང་ཡོན་ཏན་ཡིན། །ཞེས་པ་ལྟར་དོན་འདོད་
པའི་ཡོན་ཏན་ལྔ་དང་། ལས་ནི་ལུས་ངག་ཡིད་གསུམ་གྱི་ཀུན་སྤྱོད་སོགས་དུས་
དང༌། ་དོན་དང་། ལས་གསུམ་གྱི་སྦྱོར་བ་ཕན་ཚུན་ལ་འབྲེལ་བཅས་ཤིང་
རྣམ་འགྱུར་མཐུན་པ་ཉིད་དུ་སྤྱོད་པའམ་སྦྱོར་བ་ནི་ནད་མེད་པའི་རྒྱུ་ཡིན་ལ།
ཕན་ཚུན་འགལ་བར་གྱུར་ཚེ་ནད་ཅན་དུ་འགྱུར་བའི་རྒྱུ་ཡིན་པས་དོན་གྱིས་རྐྱེན་
འདི་དག་ཕྲལ་བའི་ཐབས་ཤེས་དགོས་ཏེ། དེ་ཡང་གྲང་པའི་དུས་སུ་ཤིན་ཏུ་
གྲང་བ་ནི་ལྷག་པའི་སྦྱོར་བ་ཡིན་ཏེ། དུས་འདིར་ཕྱིའི་འབྱུང་བའི་ངོ་བོ་དང་
སྟོབས་ཀྱིས་ལུས་ཀྱི་ནང་གི་འབྱུང་བའི་ངོ་བོ་དང་སྟོབས་ཡང་ཤིན་ཏུ་གྲང་བའི་
མཚན་ཉིད་དང་རྗེས་སུ་མཐུན་པ་བྱེད་པའི་དབང་གིས་དབང་བོ་སོགས་ཀྱི་སྤྱོད་
-- 13



ཡུལ་ཡོན་ཏན་ལའང་བར་དུ་བྱས་ནས་ངོ་བོ་གཞན་དབང་འབའ་ཞིག་ཏུ་བསྒྱུར་
བར་བྱེད་པས་ལུས་ངག་ཡིད་ཀྱིས་དེ་དེ་བཞིན་ཤེས་ཤིང་དྲན་ནས་ལས་དེ་ལས་
ངོ་བོ་ལྡོག་པ་བྱེད་དགོས་པ་ཡིན། དེ་ལྟར་ལྡོག་དུ་མ་བྱས་ན་ནད་ ཅན་དུ་
འགྱུར་རོ། ། ནད་ཅན་དུ་འགྱུར་བའང་ཉེས་པ་མ་སྙོམས་པ་ལས་ནད་བྱུང་བ་
ཡིན། ནད་མེད་ནི་དུས་སོགས་མཉམ་ཤིང་ཉེས་པ་སྙོམས་པའི་ གནས་ལ་་་
བྱའོ། །དེ་ཡང་ནད་ཅན་ཞེས་བྱ་བ་ནི་ལུས་ལ་ན་ཚའི་སྡུག་བསྔལ་སྐྱེད་པའི་ཉེར་
ལེན་གྱི་རྒྱུ་ལས་བྱུང་བའི་ནད་ཅན་དང༌། ཕྱི་རོལ་གློ་བུར་གྱི་སྐྱེད་བྱེད་རྐྱེན་
ལས་བྱུང་བ་གཉིས་ཡོད་དེ། དང་པོ་ནི་ རང་བཞིན་གྱིས་གནས་པའི་རླུང་་
སོགས་ཐོག་མར་མི་སྙོམས་པར་གྱུར་ནས་ཕྱིས་སུ་ཡུན་རིང་གྱིས་ན་ཟུག་པ་ལྟ་
བུའོ། གཉིས་པ་ནི་མདའ་རྡོ་མདུང་སོགས་ཀྱིས་གློ་བུར་དུ་ན་ཟུག་སྐྱེད་ནས་
ཕྱིས་རླུང་སོགས་ཡུན་གྱིས་འཁྲུགས་པ་ལ་བྱ། དེ་ལྟར་སྐྱེད་པའི་ནད་གང་ཡང་
རུང་བ་དེ་ཡང་གནས་ཀྱི་དབང་གིས་ལུས་ལ་ན་ཟུག་སྐྱེད་པ་དང༌། ཡིད་ལ་ན་
ཟུག་སྐྱེད་པས་སྡུག་བསྔལ་བ་གཉིས་ཡོད་པ་ཡིན། དེ་བས་ལུས་དང་སེམས་ནི་
ནད་ཀྱི་གནས་ཡིན་པ་དང་ལུས་གཅིག་པུའམ། སེམས་གཅིག་པུ་མ་ཡིན་ནོ།
། དེ་ལྟར་ནད་སློང་བར་བྱེད་པའི་རྐྱེན་རྣམས་ཀྱི་གཙོ་བོར་གྱུར་པ་ནི་ཟས་མི་
མཐུན་པ་དང་སྤྱོད་ལམ་མི་མཐུན་པ་གཉིས་ཡིན་པ་ཤེས་ནས་རྟག་ཏུ་སྤང་བར་
བྱེད་དགོས་ཏེ། ལུས་ཀྱི་ལས་འགྲོ་འདུག་དང་། དལ་འཚུབ། ཤུགས་དྲག་
ཞན་དང་ངག་གི་ལས་སྨྲའམ། མི་སྨྲ་བ། ཀློག་འདོན་དྲག་པ། སྐད་ཆེར་
འབྱིན་པ། ཡིད་ཀྱི་ལས་སྒོམ་དྲག་ཞན།། མྱ་ངན། སྡུག་བསྔལ་གྱི་སེམས་
ལས་སོགས་ངལ་ཞིང་དུབ་པས་དྲག་པ་ཡང་མ་ཡིན་པ། གཏན་དུ་མི་བྱ་བར་
1
ཁབ 14
གཡས་
，
-
，
，
，
，
，
，
-
-



-
༈
་
+
ལུས་ཉིན་མཚན་དུ་ཙོག་འདུག་པ་ལྟ་བུ་ཡང་མ་ཡིན་པར་ཆ་མཉམ་པའམ་ཡང་
དག་པར་སྤྱད་པས་ནི་ནད་མི་འབྱུང་ངོ༌།། ། སྨྲས་པ། འབྱུང་བ་རླུང་ལ་བརྟེན་
པའི་གྲུ་གཟིངས་ལྟར། །དྲག་པོས་གཡོ་འགྱུར་ཞན་པས་མི་བསྐྱོད་པས། །དྲག་
ཞན་བཏང་སྙོམས་རྟེན་འབྲེལ་ཆོས་ཀྱི་རྟེན། ། གཡོ་བསྐྱོད་མཉམ་པ་སྲོག་གི་
རླུང་བོ་ཆེ། ། །
པ་（ག） འགྲོ་འདུག་གི་སྤྱོད་པ།
དཔལ་ལྡན་ཕ་ཁོལ་གྱིས། ཆོས་རྣམས་ཀུན་གྱི་ལམ་ལ་ནི། ། དབུ་མའི་
ལམ་གྱི་རྗེས་འཇུག་བྱ། ། སྐྲ་སེན་ཁ་སྤུ་རིང་མི་བཞག ། སྒོ་དགུ་རྐང་བ་དྲི་
མེད་བྱ། །ཁྲུས་ལ་དགའ་ཞིང་དྲི་ཞིམ་བསྒོ། །ཆ་ལུགས་བཟང་ཞིང་མི་འཕྱར་
སྤ། །རིན་ཆེན་གྲུབ་བའི་གསང་སྔགས་དང་། །སྨན་ཆེན་རྟག་ཏུ་བཅང་བར་
བྱ། ་ །གདུགས་དཀར་ལྷམ་དང་ལྡན་པ་ནི། །གཉའ་ཤིང་གང་ཙམ་བལྟ་ཞིང་
འགྲོ ། མཚན་མོ་དོན་ཆེན་དག་ལ་ནི། ། དབྱུག་ཐོགས་མགོ་དཀྲིས་གྲོགས་
ལྡན་བྱ། །མཆོད་རྟེན་མཆོད་བྱ་རྒྱལ་མཚན་དང་། །མི་ཤིས་གྲིབ་མ་ཐལ་ཕུང་
དང་། ། མི་གཙང་གསེག་བོར་གཏོར་མ་དང༌། ། །ཁྲུས་བྱས་ས་ནི་འགོམ་མི་
བྱ། །ཆུ་བོར་རྐྱལ་ཏེ་འགྲོ་མི་བྱ། ། མེ་ཆེན་ཕུང་བོར་འགྲོ་མི་བྱ། ། ཐེ་ཚོམ་
བཅས་པའི་གྲུ་ཤིང་ལ། ། བཞོན་པ་མི་སྲུན་བཞིན་མི་འཛེག ། སྦེད་པ་གད་
མོ་གླལ་བ་ལ། ། ཁ་ནི་གདང་བར་མི་བྱའོ། ། སྣ་ནི་བྲུད་པར་མི་བྱ་ཞིང་། །
དོན་མེད་ས་རིས་མི་བྱའོ། །ལུས་ཀྱི་ཡན་ལག་མི་གཅུ་ཞིང༌། །ཙོག་ཙོག་པོར་
ཡང་འདུག་མི་བྱ། ཞེས་གསུངས་པ་དང་། ཡང་། ལུས་ངག་ཡིད་ཀྱི་སྤྱོད་
པ་ནི། །སྔ་ནས་ངལ་ལས་(ལས་ལ)བཟློག་པར་བྱ། །པུས་འགྲེང་ཡུན་རིང་
-- 15 -



གནས་མི་བྱ། །མཚན་མོ་ཤིང་དྲུང་བསྟེན་མི་བྱ། །སུམ་མདོ་མཆོད་རྟེན་དྲུང་
བཞི་མདོ། །ལྷའི་ཁང་བ་ཡང་དེ་བཞིན་ནོ། །གསོད་ས་འབྲོག་སྟོང་ཁང་སྟོང་
དང་། ། དུར་ཁྲོད་དུ་ནི་ཉིན་མོ་འང་མིན། ། རྣམ་ཀུན་ཉི་མ་ལ་མི་བལྟ། །
མགོ་ཡི་ཁུར་ནི་བསྐུར་མི་བྱ། །ཤིན་ཏུ་ཕྲ་དང་འཚེར་བ་དང་། །མི་གཙང་མི་
སྡུག་རྒྱུན་མི་བལྟ། །ཞེས་གསུངས་སོ། ། འགྲོ་འདུག་གི་སྤྱོད་པ་འདིར་ལུས་
ཁམས་བདེ་ཞིང་གློ་བུར་དང་རྐྱེན་ཕྲ་མོས་སེམས་ཀློང་ཀློང་བོར་མི་འགྱུར་བ་
དང༌། ། ཚེ་བསྲིངས་པར་འདོད་ པའི་སྐྱེ་བོ་རྣམས་ཆུར་འཇུག་པའི་སྐབས་
སུའང་ ཀོ་གྲུ་མི་བརྟན་ཞིང་བརླིང་བོ་མིན་པར་ཞིག་ལ་ཁད་དམ། ། ཆུ་མི་
འཚོག་པ་ལྟ་བུའི་ཐེ་ཚོམ་ཅན་ལ་མི་སྡོད་པ་དང་། །ཁ་ལོ་མ་བཏུལ་བའི་རྟ་དང་
གླང་བོ། གཡག་སོགས་རྒྱུད་མི་བསྲུན་པའི་ཞོན་པ་བཞོན་པ། རྐུན་ཇག
གཅན་གཟན་སོགས་ངན་པ་གཏུམ་པོའི་སར་འགྲོ་བ། བཞུར་རྒྱུན་ཆེན་པོའི་
ཆུ་བོའམ། འཁྱིལ་ཆུ་ཆེན་པོ། ན་གཞོང་ཆེན་པོ། དམེ་ཚུ་ སོགས་སུ་་་
བརྒལ་ཞིང་བརྐྱལ་བ་དང་། ནགས་ཚལ་མེ་ལ་ཤོར་བ་ལྟ་བུའི་མེ་ཕུང་ཆེན་པོ་
འབར་བའི་ཉེ་འགྲམ་དུ་འགྲོ་ཞིང་སྡོད་པའམ། དབྱར་ཀ་ས་རླན་ཞིང་སྙི་བའི་
དུས་སུ་གད་པའམ། གཡང་དང་། བྲག རི་བོ་སོགས་ཀྱི་སྟེང་དུ་འཛེག་
པ་དང༌། རྩར་འགྲོ་བ། དགུན་དུས་སུ་ཤིང་སྡོང་སྐམ་པོའི་ཡལ་གར་འཛེག་
པ་སོགས་མདོར་ན་སེམས་གཏོད་མི་ནུས་ཤིང་། ཡིད་ཚོད་མེད་དམ་མ་ནུས་པ།
ཐེ་ཚོམ་ཅན་སོགས་ཀྱི་བྱ་བའི་ལས་གང་ཡང་མི་བྱེད་པར་གནས་གང་དུ་ཕྲལ་དུ་
སྡོད་ནའང་ཉེན་ཡོད་མེད། དགྲ་ཅི་ཡོང་སོགས་ལ་བརྟག་དཔྱད་སྔོན་དུ་
བཏང་ནས་གནས་བཅའ་བ་དང་། ས་གང་དུ་འགྲོ་ནའང་ལམ་རྒྱུད་དེར་གོང་
ཁཕ 16 ---



དུ་བཤད་པ་ལྟར་གྱི་གཡང་རོང་རྫ་བྲག་གང་ཡོད་དྲིས་ཤིང་རྐུན་ཇག་སོགས་ཀྱི་
ཉེན་བསལ་ནས་འགྲོ་དགོས་པ་ད་ང་། ཁྱད་པརཊདུ་མཚན་གྱི་དུས་སུ་དོན་
གལ་ཆེ་བོ་རེ་བྱུང་ཏེ་ས་རྒྱང་ལམ་ཐཁོ་རིང་བོར་འགྲོ་དགོས་བྱུང་ནའང་དབྱུག་
པ་ལྟ་བུའི་མཚོན་ཆ་ཐོཁོས་པར་བྱ་བའམ་ཡཁྱ་ན་བློས་ཐུབ་ཀྱི་གྲོགས་དང་་་་
འགྲོགས་ཏེ་བསྐྱོད་པར་བྱ་དགོས། དེ་ལྟར་འགྲོ ་འདུག་གི་སྤྱོད་པ་རྣམ་པ་
བཅུ་ཛུ་འདི་དུས་རྟག་ཏུ་ཡིད་ལ་དྲན་ཤིང་ཤེས་བཞིན་གྱི་ངང་ལ་བཞཁོ་པའི་
དགོས་བ་ལ།! གང་ཞིག་གང་དུ་སྤྱོད་བྱེད་པ། ། ཚེ་དང་ནད་མེད་དབང་ཕྱུག་
དང་། ། གྲགས་པ་འཇིག་རྟེན་རྟག་ཐོབ་གྱུར། ། ཞེས་གསུངས་སོ། །
(ང) གཉིད་ལོག་གི་སྤྱོད་པ། །
སློབ་དཔོན་གྱིས། བདེ་སྡུག་སྦོམ་སྐེམ་སྟོབས་ཆེ་ཆུང་། །བུད་མེད་ལ་
ཕོད་མི་ཕོད་དང་། ། ཤེས་དང་མི་ཤེས་འཚོ་དང་འཆི། ། གཉིད་ལ་རག་ནི་
ལས་པ་ཡིན། །ཞེས་གསུངས་པ་ལྟར་ཡིད་དང་ལུས་གཉིས་བདེ་བ་ལ་སྤྱོད་དམ།
སྡུག་བསྔལ་བར་འགྱུར་རམ། ལུས་འཚོ་བར་སྦོམ་པོར་འགྱུར་རམ། སྐེམ་པ་
ཕྲ་མོར་འགྱུར་བ་སོགས་ལུས་ཀྱི་རྣམ་འགྱུར་ཀུན་ཀྱང་གཉིད་ལོག་སྟེ་ངལ་སོས་
དང་མ་སོས་ལ་རག་ལས་དམ་པོ་ཡོཁྲུ་པ་དང་། དེ་ཡངཊགཉིད་ལོག་ཐལ་ཆེ་
བ་ཡང་མ་ཡིན་པ། ཤིཔ་ཏུ་ནས་མི་ལོག་པར་བསྡད་པ་ཡང་མ་ཡིན་པ་གང་
ཡིན་པ་དེ་ནི་གཉིད་ལོག་ཚད་རན་པའམ་ཡང་དག་པའི་གཉིད་ལོག་ཞེས་ཉིཁྲེ་
དང་མཚན་ཀུན་ཏུཀླགཉིད་ཐལ་དྲགས་པའི་སྐྱོན་གྱིས་ནད་སློང་བར་བཤད་པ་
དང༌། རླུང་ནད་ཀྱི་སྐབས་སུ་ཆགས་པས་དུབ་དང་ལྟོ་ཆག་གཉིད་ཆག་དང་
ཞེས་ཉིན་མཚན་ཀུན་ཏུ་གཉིད་མ་ལོག་པར་བསྡད་པའི་སྐྱོན་གྱིས་ཀྱང་ནད་སློང་
ག- 17 -ཁས་པ་



བ་ ལ་ བསྟན་ པས་ ན་ གཉིཁྲུ་ ལོག་ གི་ སྤྱོད་ ལམ་ ཡང་ དག་ པར་ སྤྱོད་ དགོས།
གཉིད་མ་ལོག་པའི་སྐྱོན། མཚན་མོའི་དུས་སུ་གཉིད་མ་ལོག་པར་ཆག་ན་ལུས་
ཀྱི་འབྱུང་སྟོབས་རྩུབ་པར་འགྱུར་བ་དང༌། རྩུབ་པར་འགྱུར་བ་དེས་རླུང་
སོགས་རྩུབ་པའི་མཚན་ཉིད་ཐ་དག་འཕེལ་ཞིང་སྐྱེད་པར་འགྱུར་རོ། །དེས་ཀྱང་
མགོ་ན་བ། ཤེས་པ་རྨོངས་པ། སྐྱིད་ལུག་པ། ཡིད་དུ་མི་བདེ་བའི་སྡུག་
བསྔལ་སྣ་ཚོགས་སྐྱེད་ཅིང་། ཁ་སྐམ་པ། རྣ་འུར་བ། མིག་རབ་རིབ་དང་
དམར་ཚག་ཏུ་གྱུར་བ་སོགས་ཀྱི་ནད་སྐྱེད་ཅིང་ཟས་ལ་ཡི་ག་ཞན་པ་བཅས་ལུས་
ངག་ཡིད་གསུམ་ལ་མ་རུངས་པ་བྱེད། དེར་ཡང་། གཉིད་ཡེར་བ་ཡི་ཡན་
ལག་སྙོམས། །ཀླད་པ་ལྕི་ཞིང་གླལ་འོང་ལ། ། མི་གསལ་ན་ཞིང་མགོ་འཁོར་
དང༌། །ཟས་མི་འཇུ་བས་རླུང་སྐྱེད་ནད། ། དེ་བས་མཚན་མོ་དུས་བཞིན་དུ།
།ཅི་བདེར་གཉིད་ནི་ལོག་པར་བྱ། ། ཞེས་གསུངས་སོ། །གཉིད་ཐལ་དྲགས་
པའི་སྐྱོན། མཚན་གྱི་དུས་སུ་གཉིད་པ་དང་ཉིན་ཡང་གཉིད་ལོག་པ་ནི་གཉིད་
ཐལ་དྲགས་པ་ཡིན་ལ་དུས་མ་ཡིན་པར་གཉིད་ཅེས་ཀྱང་བྱ། དེ་ལྟར་དུས་མ་
ཡིན་པར་གཉིད་ལོག་པ་ཐལ་དྲགས་པས་ནི་ཤེས་རྒྱུད་རྨོ ངས་བག་ཅན་དུ་
སོང་ནས་བློ་མི་གསལ་ཏེ། བྱ་བའི་ལས་གཏོང་ཇི་བཞིན་མི རྟོགས་ཅིང་། །
སྒྱིད་ལུག་པ། ཡམས་རིམས་སོགས་འགོས་ནད་ཀྱི་རིགས་འགོས་སླ་བ། མགོ་
ན་ཞིང་ལུས་སྐྲངས་པ་དང་། རླུང་མཁྲིས་བད་ཀན་གྱི་ནད་སོགས་སྐྱེད་པར་
བྱེད།
གཉིད་རན་པར་ལོག་པའི་ཐབས། མཚན་མོ་གཉིད་མ་ལོག་ཚེ་ནང་
བར་ཟས་མ་ཟོས་པར་སྨྱུང་བར་བར་བྱས་ལ་གཉིད་མ་ལོག་པ་དེའི་ཡུན་གྱི་ཕྱེད་
--འ-- 18 -ཁ་པ་བ་



ལ་གཉིད་རོག་པ་དང་། དམིགས་བསལ་དུ་ཆང་གིས་ར་རོ་བར་གྱུར་བ་དང་།
སྟོབས་ཟད་པ། མྱ་ངན་གྱིས་གདུང་བ། ལུས་རྩོལ་བས་དུབ་པ། སྨྲ་བ་
དང་ཀློག་འདོན་དྲགས་པ། རྒས་པ། འཇིགས་ཤིང་སྐྲག་པའི་མི་རྣམས་ལ་
ནི། སོ་གའི་དུས་སུ་རྩུབ་ཅིང་ཡང་བ་དང༌། མཚན་མོ་ཐུང་བའི་དབང་གིས་
ལུས་ཀྱི་སྟོབས་དང་གཟི་མདངས་འཕྲོག་ཅིང་རླུང་འཕེལ་བར་གྱུར་བའི་ཕྱིར་
ཉིན་པར་གཉིད་ཅུང་ཟད་རེ་ལོག་ནི་ལུས་ཀྱི་འབྱུང་ཁམས་སྣུམ་ལྕིར་འགྱུར་ཕྱིར་
ཕན་པ་ཡོད་ཅིང་རླུང་འཇོམས་ཤིང་ལུས་སྟོབས་འཕེལ་བར་བྱེད། ཡང་ས་
གཉིད་འཕེལ་ཏེ་ཆེ་དྲགས་ན་སྐྱུག་བཏང་ཞིང་ཟས་མ་ཟོས་པར་སྨྱུང་བའམ།
བུད་ མེད་ བསྟེན་ཏེ་ འཁྲིག་ པ་ སོགས་ བྱས་ ཏེ་ གཉིད་ སྲབ་ ཏུ་ འཇུག་ དགོས།
གཉིད་ཡེར་ཏེ་གཉིད་ལོག་མི་ཐུབ་ན་འོ་མ་དྲོན་མོ་དང༌། ཞོ། ཆང་། ཤ་
ཁུ་ལ་སོགས་པ་དྲོ་ཞིང་བཅུད་ཅན་གྱི་བཟའ་བཏུང་བསྟེན་པའམ། ཏིལ་མར་
སོགས་ཀྱིས་མགོ་བསྐུའམ། ་ རྣ་བར་སྣུམ་ཅུང་ཟད་དགང་བའམ་མདོར་ན་
རླུང་བཅོས་བྱས་པས་ཕན། བྱིས་པ་སོགས་ལ་ལག་ངར་དུ་བྱུག་པས་ཀྱང་ཕན་
པ་ཡིན་ནོ། །
(ཅ)་ ཉལ་བོ་སྤྱོད་པ། །
ཉལ་བོ་སྤང་བའི་ཡུལ། སྐྱེ་གནས་མི་མཐུན་པ་དུད་འགྲོ་ལ་སྤྱོད་པའམ།
བུད་མེད་ཀྱིས་ཁྱི་ལྟ་བུའི་དུད་འགྲོ་ལ་སྤྱོད་དུ་འཇུག་པ་སྤང་བ་དང༌། གང་
ཟད་ཡིན་ཀྱང་བདག་པོ་དང་བདག་མོ་ཅན་ལ་སྤྱོད་པའམ། སྤྱོད་དུ་འཇུག་པ་
སྤང་། ཞ་ར་ཐེང་བོ་དང་རབ་ཏུ་སྦོམ་པའམ་ཕྲ་བ། བྱིས་པ། རྒན་པ།
ཟུངས་ཟད་ལ་སྤྱོད་པ་སྤང་། མངལ་དུ་སེམས་ཅན་ཆགས་པའི་སྦྲུམ་མ་དང་།
ཟས་
-- 19 ----



ཤུགས་ཞན་པ་སྟེ་ནད་ཀྱིས་ཡུན་རིང་མནར་བའི་ལུས་རིད་པ་ལ་སྤྱོད་པ་སྤང་།
མྱ་ངན་དང་སྡུག་བསྔལ་གྱིས་གདུང་ཞིང་ནད་དྲག་པོས་བཏབ་པའི་འཆི་བ་ལ་ཉེ་
ཞིང་ཉེན་པའི་ནད་ཅན་ལ་སྤྱོད་པ་སྤང་། ཟླ་མཚན་འབྱུང་བའི་ཞག་གསུམ་
མམ་བཞིའི་ཡུན་ལ་སྤྱོད་པ་སྤང་། མངལ་དང་མཚན་མའི་གནས་སུ་ནད་་
ཞུགས་པ་ལ་སྤང་། སྨད་འཚོང་མ་ལ་སྤང་། གསུམ་མམ་བཞི་སོགས་ལྷན་དུ་
སྤྱོད་པ་སྤང༌། ཅི་ཕྱིར་ཞེ་ན་དེས་ནི་ཚེ་ལ་བར་དུ་གཅོད་ཅིང་སྐྱེས་བུ་དང་བུད་
མེད་གང་དག་ལ་མི་ཤིས་པའི་ལྟོས་འབྱུང་བ་དང་། བསོད་ནམས་ཀྱི་ཚོགས་
འགགས་པའི་རྒྱུར་འགྱུར་རོ། །ཉལ་བོ་སྤང་བའི་གནས་དུས་ནི། བླ་མ་དང༌།
ལྷ། རྒྱལ་བོ་ལ་སོགས་ཀྱི་བླ་བྲང་། འདུ་ཁང་། ཕོ་བྲང་སོགས་ཀྱི་ཉེ་སའམ།
མདུན་དུ་སྤྱོད་པ་སྤང༌། མཆོད་རྟེན། དུར་ཁྲོད། གསོད་ས། བསྟི་
་གནས། ལམ་གྱི་བཞི་མདོ། ཆུའི་ནང་སོགས་སུ་སྤྱོད་པ་སྤང་། རང་ལ་
དབང་བའི་ཆུང་མ་ཡིན་ཀྱང་ཉིན་དཀར་སྤྱོད་པའམ། དུས་ཆེན་དང་ཉི་ལྡོག་
ལ་སྤྱོད་པ་སྤང་། སྤར་མོ་དང་མཆན་ཁུང་ལྟ་བུའི་ཡན་ལག་སྤང་། སྙིང་ག
ནུ་བར། གཞང༌། ཁའི་ནང༌། མགོ་མཇིང་སོགས་ལ་སྤང་། གཞན་་
ཡང་། ལྟོ་འགྲངས་ཆེ་བའི་དུས་དང་ ལྟོགས་དྲགས་པའི་དུས། གཤང་
གཅིས་དགང་བའི་དུས། ལུས་སེམས་བྲེལ་བའི་དུས་སོགས་སུ་སྤྱོད་པ་སྤང་།
ཉལ་བོ་ཇི་ལྟར་སྤྱད་པའི་ཐབས། དཔལ་ལྡན་ཕ་ཁོལ་གྱིས། ཆུང་མ་
གཞོན་ཞིང་ཡིད་འོང་རྒྱུགས། །ནུ་མ་བརླ་དང་རོ་སྨད་རྒྱས། །གུར་གུམ་གྱིས་
བྱུགས་སྤོས་ཀྱི་བདུགས། ། ལུས་ཀྱིས་དྲོད་ཀྱིས་གྲང་སེལ་བའོ། ། ཞེས་དང་།
ཡང༌། ཆུང་མའི་ཁ་ནི་ཨུཏྤལ་ལྟར་དྲི་ཞིམ། ། པི་ཝང་སྙན་པའི་སྒྲ་ནི་ཉན་
འཁ- 20 —



བྱེད་དང༌། །མལ་སྟན་ཡིད་འོང་མེ་ཏོག་གཅལ་བཀྲམས་པ། །ལྕག་མ་མེ་ཏོག་
མྱུ་གུས་བརྒྱན་པ་འདྲ། ཡུལ་དང་དུས་ལ་གནོད་པ་གང་ཡང་མེད། །ཡུལ་གྱི་
ཡིད་ལ་གནོད་པ་ཆུང་ངུའང་མེད། ། རོ་ཙའི་སྦྱོར་བ་ཉེ་བར་ལྡན་གྱུར་བ། །
འདོད་པའི་འདོད་པ་ཡོངས་སུ་རྫོགས་པར་བྱེད། ། ཞེས་གསུངས་པ་ལྟར་རྟག་
ཏུ་སྐྱེས་པ་དང་ཆུང་མའི་ལུས་ལ་ཁྲུས་ཀྱིས་གཙང་སྦྲ་ལེགས་པར་བྱས་ཤིང་བློ་
འདུམས་པ་དང་། ཕན་ཚུན་གྱི་གཅེས་སེམས་སྔར་བས་བརྟན་དུ་སོང་བ་བྱས་
ནས་སྐྱེབའམ་ཆུང་མ་གང་ལ་འདོད་པ་སྤྱོད་པའི་སེམས་གཡོས་བྱུང་ཚེ་རྣམ་
འགྱུར་རྒྱུན་དང་མི་མཐུན་པས་གོ་བར་བྱས་ནས་གཉིས་ཀ་ཁ་མཐུན་དུ་དང་ཐོག་
དགའ་བདེའི་ཚིག་དང་སྙན་པའི་གླུ་ཡིས་ཡིད་ཀུན་ཚིམ་པར་བྱས། བར་དུ་
པད་མའི་མེ་ཏོག་སོགས་ཀྱིས་ཀུན་ནས་བསྐོར་བའི་ཁང་བཟང་ལ་ཞུགས་ཤིང་།
སེན་མོས་བྲད་པའམ་སོ་ཡང་མོར་བཏབ་པ་སོགས་ཀྱིས་འདོད་པའི་རླུང་ཡོངས་
སུ་བསྐུལ་ཏེ་གཉིས་ཀ་ལྷན་དུ་དགའ་བདེའི་བདེ་སྟོང་དུ་རོལ་བར་བྱེད་དོ། །
དེ་ལྟར་ཡང་དུས་ཀྱི་དབང་དུ་བྱས་ན་དགུན་གྱི་དུས་སུ་ལུས་ཀྱི་སྟོབས་རྒྱས་ཤིང་
རོ་ཙ་བའི་ཁུ་བ་ཆེར་འཕེལ་ཏེ་དྲེགས་པ་དང་ལྡན་པས་ན་དེའི་ཚེ་འཁྲིག་པ་ཡང་
དང་ཡང་དུ་སྤྱོད་པ་ལ་བཀག་པ་ཅི་ཡང་མེད། སྟོན་དཔྱིད་གཉིས་ཀྱི་དུས་སུ་
ལུས་ཀྱི་ཉམས་སྟོབས་འབྲིང་དུ་གནས་པས་ཞག་གཉིས་རེ་ནས་ལན་རེར་སྤྱོད་
དགོས། དབྱར་སོས་གཉིས་ཀྱི་དུས་སུ་ཟླ་ཕྱེད་ཀྱི་བར་དུ་ལན་རེ་སྤྱོད་པ་དང་།
དེ་ལྟར་མ་ཡིན་པར་གནས་དུས་ཡུལ་སོགས་ལ་ཚོད་འཛིན་དང་། བག་ཅི་ཡང་
མེད་པར་གནས་སྐབས་གང་བྱུང་དུ་སྤྱད་ན་མིག་ལ་སོགས་པའི་དབང་བོ་ཉམས་
ཤིང༌། མགོ་བོ་འཁོར་བ་སོགས་ཀྱི་ནད་མ་རུངས་པས་བཏབ་པར་འགྱུར་འོང་
པམཁ 22 ་ཡ་



བས་སྤང་བླང་གི་གནས་འདི་ཀུན་ནས་རྟོགས་པར་བྱའོ། །
（ཆ) བསྐུ་བྱུག་(དྲིལ་བྱས)བྱ་ཐབས།
་དེང་བར་ནང་ཁུལ་གྱི་ས་གནས་མང་ཆེ་བར་བསྐུ་བྱུག་གི་ཆོ་ག་འདི་ཧ་
ཅང་དར་ཆེ་བ་དང་། འདི་ལ་ཞིབ་འཇུག་དང་དོན་གཉེར་བྱེད་མཁན་ཀྱང་
ཉིན་རེ་ནས་ཇེ་མང་ལ་འགྲོ་བཞིན་ཡོད་པས་སྐབས་འདིར་ཆེད་དུ་གཞུང་གི་བྱུག་
པ་བྱ་ཐབས་ཁ་ཚང་དུ་བཀོད་པ་ཡིན། བྱུག་པ་རུང་བ་ནི་ལུས་རྩུབ་པ་དང་
ཁྲག་དང་ཁུ་བ་ཟད་པ་དང་། ལུས་སྟོབས་ཆུང་བ་དང་། རྒས་པ། མྱ་ངན་
སེམས་ལས་ཆེ་བ། མིག་འགྲིབ་པ། གཉིད་མེད་པ། འབད་བརྩོན་ཆེན་
པོས་བྱ་བས་ལུས་ངལ་ཞིང་དུབ་པ་རྣམས་དང༌། ཁྱད་པར་རླུང་གི་ནད་ཀུན་
ལ་སྣུམ་བྱུག་བསྟེན་པར་བྱ་བ་དང་། པགས་པའི་ནད་འབྲུམ་བུ་ཐོར་བ་སྐྲངས་
པ་རྣམས་ལྡེ་གུ་བྱུག་པར་བྱ་བ་ཡིན་ནོ། །མི་རུང་བ་མ་ཞི་བ་དང༌། རླུང་ནད་
བརླ་རེངས། དབྱིག་དུག་ཡི་ག་འཆུས་པ། དམུ་རྫིང་། བད་ཀན་སྨུག་
པོའི་ནད་རྣམས་ལ་སྣུམ་བྱུག་པ་སྤང་དགོས། བྱུག་པ་བྱ་བའི་ཐབས་ལ་སྣུམ་
བྱུག་བཅུ་བཞིའི་ལྡེ་གུ་བྱུག་པ་བཅུ་བཞི་སྟེ་བསྒྲིལ་བས་ཉེར་བརྒྱུད་ལས་སྣུམ་བྱུག་
བཅུ་བཞི་ནི། སྡུད་སྒོ་དང་ཚིགས་པ་དྲུག་བདུན་རྐང་ལག་གི་མཐིལ་བཞི་ལ་
མིའི་ཚུལ་རྐང་རུས་སོགས་ཀྱི་ཞུན་ཆེན་བྱུགས་ལ་མཉེ་ཞིང་ཕུར་ཏེ་སྐམ་ནས་ཕྱེས་
ཕྱི་དགོས་ཏེ། དེས་ནི་སྙིང་རླུང་འདྲེ་ཆགས་པ་ཞེས་ལག་པའི་སོར་མོའི་རྗེས་ཀྱི་
རྣམ་པར་ཐོས་པའི་ཐོར་བ་དམར་ཙག་དང་གདོན་ཅན་གྱི་རིགས་འབྲས་ནད་
རྣམས་འཇོམས་པར་བྱེད་ཅིང་། དེ་ཡང་བསྐུ་མཉེ་ཀུན་ལ་བྱུག་མཉེ་ཕྱི་གསུམ་
དེ་ལྟར་ཤེས་པར་གྱིས་ཤིག་གསུངས་པ་ལྟར་རིགས་འདྲེས་རྟོགས་དགོས་ཤིང་། །
- 22 ཡས་
་
་



དྲིལ་ཕྱིའི་ཕན་ཡོན་བརྒྱད་པར། དྲིལ་ཕྱིས་བད་ཀན་སེལ་བ་དང་། །ཚིལ་ནི་
རབ་ཏུ་ཞི་བྱེད་ཅིང་། ། ཡན་ལག་བརྟན་པར་བྱེད་པ་དང༌། །པགས་མདོག་
གསལ་བར་བྱེད་པའི་མཆོག ། ཅེས་དང༌། བཤད་རྒྱུད་ལས། དྲིལ་ཕྱིས་
བད་ཀན་སེལ་ཞིང་ཚིལ་འཇུ་བྱེད། ། རྟོགས་གསལ་ཡན་ལག་བརྟན་པའི་
མཆོག་ ་ ། ཅེས་གསུངས་པས་སུན་ཕྱེ་ལ་སོགས་པའི་དྲིལ་བྱ། དེ་ལྟར་མ་བྱས་
ན་བྱུག་པས་རླུང་འཇོམས་ཀྱང་མ་ཕྱིས་ན་བད་ཀན་འཕེལ་ཞིང་། དེ་ཡང་རྩམ་
པས་མ་ཕྱིས་ན་བད་རླུང་སྐྱེད་ཅེས་ཀྱང་གསུངས། གོང་དུ་བཤད་པའི་མི་ཞུན་
ནམ་ནུས་ཞུན་བཟོ་ཚུལ་ནི། མི་གཙོར་གྱུར་གྱི་རུས་པ་དང་། གཞན་ཡང་
གང་ཚོགས་ཚད་བསགས་ལ་སྦྱོར་ཚད་མི་རྟ་ཁྱིའི་རུས་པ་སྲང་བཅུ་རེ་བཏང་ན་
རུས་སྣ་གཞན་རྣམས་སྲང་ལྔ་རེ་བྱས་པའི་ཁྲམ་ཁྲུམ་དུ་བརྡུངས་པ་དེ་ལུག་མར་
རྙིང་བ་ཉག་བཅུ་དྲུག་དང་མཉམ་དུ་ཟངས་སྣོད་དུ་བསྐོལ་བའི་མར་རུས་ལ་ཐིམ་
རུས་ཚིལ་ཕྱིར་བཏོན་པའི་བར་བསྐོལ་དེ་མཐར་ཚང་མ་རུས་ལ་གང་ཐིམ་བྱས་
ལྷག་ཅུང་ཟད་ལུས་བྱུང་ཀྱང་རུས་པ་དང་མཉམ་དུ་རྫའི་འབྲས་ཕྲུ་ལྟ་བུའི་གཤམ་
དུ་སྤང་ཚག་ཡོད་པ་ཁ་ལག་མགོ་ཐར་ཙམ་ལ་རྫ་རང་གི་ཁ་གཅོད་ཉིས་རིམ་ཡོད་
པའི་ནང་མ་མར་ཇིབ་མི་འགྲོ་ཞིང་འགྲིག་པ་ཞིག་དང་། ཕྱི་མ་ཕོ་ཁ་མོ་ཁ་
བསྒྲིགས་ཆོག་པ་དེ་མེས་མི་འགས་པའི་ཆེད་དུ་སྣོད་དེ་འཐིམས་པའི་རས་ཆུ་ལ་
སྦྱངས་བས་བཏུམས། དེ་སྟེང་དྲེས་ཞུན་སྦངས་བས་ཁོལ་རྩེ་མ་ལུས་པར་
བསྡམས་པ་དེའི་ནང་དུ་སྔོན་ལ་རམ་པ་ཕྲན་ཙམ་བཏིང་བའི་ཁར་གོང་འཁོད་
བླུགས་ཏེ་ཁ་གཅོད་ནང་མ་རྒྱབ། དེ་རྗེས་འོག་ཏུ་བཤད་པའི་འདག་པ་འཚམ་
ཙམ་རྒྱབ་ལ་དེའི་སྟེང་དུ་བྱེ་མ་ཕྲན་བུ་བླུགས་པའི་ཚངས་དང༌། སླར་ཡང་
-- 23 ཁམཁ་
EL



འདག་པ་དང་ཁ་གཅོད་ཕྱི་མ་རྒྱག་དེ་རྗེས་རྫ་དེ་དང་ཆེ་ཆུང་ཁ་འགྲིག་པའི་
འཛག་སྣོད་འོག་ཏུ་བཞག་ངོས་དེ་གཉིས་ཀྱི་མཚམས་ལ་ས་དང་རླུང་སོགས་མི་
འཆོར་ཕྱིར་རས་གཤགས་བབས་དང་བསྟུན་པའི་ཉིས་རིམ་ཙམ་བཀབ་ལ་དེ་
སྟེང་གོང་གི་འབྲས་ཕྲུ་བསྒྲིགས་པའི་སྟེང་འོག་གི་མཚམས་ཀྱང་དྲེས་ཞུན་གྱིས་
ཁོལ་བུ་མ་ལུས་པར་བསྡམ། དེ་སྟེང་རྫ་མི་འགས་པའི་ཆེད་ས་དམར་དང་
སྦྱངས་བསྲེས་པའི་འདག་པས་རྫ་གཉིས་པོའི་མཚམས་དང་གོང་ཧྲིལ་གྱིས་་་་
བྱིབས་ནས་འདམ་པ་དེ་རྒྱང་ཙམ་མེ་ཉི་སོགས་ཀྱིས་ཚོ་ཟིན་ཙམ་བསྐམས། དེ་
ནས་འཛག་སྣོད་འོག་མ་དང་ཆེ་ཆུང་འཚམ་པའི་ས་དོང་རིང་ཐུང་ཁྲུ་དོ་ཕྱེད་
ཙམ་བྲུས་ནས་ས་དང་ཁོག་མ་འོག་མ་མཉམ་པར་བྱས་ཏེ་ཁོག་མའི་གཤམ་གྱི་ས་
དོང་ནང་ལ་ཆུ་འགྲོ་ལམ་འདོམ་གང་ལྷག་ཙམ་གྱི་བར་ས་གཤོར་ཡུར་ཆུང་བས་
ནས་གཡམ་པ་སོགས་བསྒྲིགས་པའི་ཐོག་ལ་ཆུ་འཛིར་མི་འོང་བའི་འདག་རྒྱག
དེ་ལྟར་སྐམ་བསྒྲིགས་ལེགས་པར་བྱིབས་ཏེ་སྟེང་དུ་ཤིང་སྒྲོམ་བྱས་པའི་སྟེང་ལ་
སྤང་རྒྱབ་པའི་མེ་དུགས་ཀྱིས་ཚོས་ཕྱིར་མེ་ཀོང་ཆེ་ཆུང་སོགས་ལ་དཀྲིག་ཅར་མི་
འབྱུང་ཡང་ལམ་ པ་མིས་ཕྱིང་དཀར་གྱོན་ནས་ས་ལ་བསྡད་པ་ཙམ་བཏང༌།
འོག་ནས་འཛག་སྣོད་ཀྱི་མར་ཁུ་མི་སྐམ་པའི་ཕྱིར་ཆུ་ཡུར་བའི་ནང་ལ་དྲངས་ཏེ་
མ་སྐམ་ཙམ་ལྕགས་པ་སོགས་བྱས་རྗེས་ཡུན་གྱིས་ཉི་མ་ཕྱེད་ཙམ་གྱི་བར་འཇོག་
དགོས་ཏེ། དེ་ཡང་ཁོག་མ་དེ་ཚིག་ནས་དམར་ཧུང་གི་འོང་བས་མེ་རྣམས་
བསལ་ཏེ་ཁོག་མ་གཉིས་ཀྱི་འདག་པ་་དལ་བུས་བཤུས། དེ་ཚར་བ་དང་ཁོག་
མ་ལྷན་འཇོབ་ལྟ་བུས་ངར་བསད་ནས་ལག་པས་ཚུགས་ཙམ་ལ་ཚུར་བླངས་ནས་
ཁོག་མ་བོ།ཉིས་ཀྱི་བར་མཚམས་ས་དང་རས་སོགས་ཀྱིས་མི་འཆོར་བར་བྱས་ཏེ།
མཁས་ཁལ
24 མཁས



གོང་མ་བཏེག་སྐབས་འཛག་སྣོད་དུ་མར་ཁུ་དང་བཅུད་བསྡུས་མར་ཁུ་སོགས་
མར་ཁུ་བཟོ་དགོས་ཀྱི་རིགས་ཀུན་ཀྱང་ཐོག་མའི་བྱེད་ལུགས་སྦྱོར་སྡེ་ཙམ་མ་
གཏོགས་བདེ་བླག་ཏུ་འགྲུབ་པ་ཡིན་ནོ། ། པད་ཀ་སོགས་ལས་བཟོས་བའི་འབྲུ་
མར་གྱི་བྱུག་པ་ནི་ཆོ་ག་དེ་བཞིན་དུ་བྱས་པའི་གཉིད་མེད་ཀྱི་རླུང་འཇོམས་པར་
འགྱུར་ལ། བློ་རྣོ་ཞིང་དྲན་པ་གསལ་བར་འདོད་པ་ལ་རྩི་མར་གསར་འཇམ་གྱི་
ཞུན་མར་བྱུག་ཅིང་སྨྱོ་འབོག་དང་བརྒྱལ་བའི་ནད་ཅན་ལ་ལོ་ལོན་པའི་མར་རྙིང་
བྱུག་པ་དང༌། ཆུ་སེར་ཟ་འཕྲུག་ལ་རྟ་རྐྱང་བོང་བུ་ཚིལ་བུ་བྱུག་པ་དང་།
མཁལ་མ་གུད་ཅིང་ཉམས་ཆུང་བས་ས་བོན་འཛག་པ་ལ་སྲམ་མམ་ད་བྱིད་ཀྱི་
ཚིལ་བུ་རྐེད་པའི་ཚིགས་ལ་བྱུག་པ་དང་། ཤིག་དང་སྲོ་མ་མང་བ་ལ་རི་དྭགས་
ཤ་བའི་ཚིལ་བུ་བྱུག ཁྱིས་རྨུགས་རྨ་རེད་པ་སྟེ་འདུ་བས་རེད་པ་དང་། ཟས་
སྤྱོད་ཀྱི་རེད་པ་འདི་དོན་དྲུག་ཏུ་མི་འདོད་པ་ལ་ཁྱིའི་ཚིལ་བུ་བྱུག་པ་དང༌།
གླང་ཤུ་ཞེས་པགས་མདོག་སྐྱ་བོ་སེང་སེང་པོ་ལ་གཞིགས་ན་འབྲུམ་ཆུང་སྐྱ་གསོབ་
ཡོད་པ་མཆེད་པར་བྱེད་པས་ལྡགས་ཀྱང་ཟེར་བར་ཕག་ཚིལ་ལ་མུ་ཟི་ནག་པོ་
སྦྱར་བ་བྱུག་པ་དང༌། གདོང་བའི་འབྲུམ་ཤུལ་མེད་པར་བྱེད་ན་ར་ཚིལ་ལ་
འབྲི་མོག་སྦྱར་བ་བྱུག ཤུ་བ་དང་རྨ་རྒན་ལ་ཙནྡན་མར་ཁུ་ནི་ཟངས་ལྟ་བུའི་
སྣོད་དུ་ཙནྟན་དཀར་བོ་སྲང་གསུམ་དམར་བོ་སྲང་དྲུག་སེང་ལྡེང་སྲང་བཅུ་ཤུག་
པ་དྲི་ལྡན་སྲང་བཅོ་ལྔ་རྣམས་གཞོགས་པའི་ཕྱེ་མ་བ་དམར་ཟལ་གྱི་མར་ཉག་
བཅུ་བཞི་བཞུ་བར་བཏབ། མེ་ཚ་གྲང་རན་པའི་ཆོས་ཚད་ཕྱི་ནང་ཁྱད་མེད་དུ་
མར་ཁུ་ཚོས་པ་དང་བསྟན་ཁུ་བ་དང་དབྱེ་བ་ཕྱེ་བའི་ཕྱེ་མ་ཁོག་མའི་ནང་དུ་
བསགས་པའི་ཁུ་བ་རྣམས་ཕར་ཕུད་དེ་གོང་གི་རུས་སྣ་བཟོ་བ་བཞིན་གྱིས་བྱུག་
--- 25



པ་དང་། མིག་འགྲིབས་པ་ལ་བྱ་རྒོད་དང་ཕག་པའི་ཚིལ་བུའམ་འབྲི་མར་ལ་
གོ་སྙོད་སྦྱར་བ་རྐང་མཐིལ་དུ་བྱུག རླུང་ནད་རུས་པར་ཞུགས་པའི་གཏིང་
ནས་ལྷང་ལྷང་ན་བ་བཅའ་སྒ་འབྲུ་མར་ལ་སྦྱར་བའི་བྱུག་པ་བྱ་བ་དང་། ཚ་བས་
གཉིད་ཉིན་མཚན་གཉིས་ཀ་ཡེར་ཏེ་མེད་ན་གླ་རྩི་དང་མར་དཀར་སྦྱར་བ་མགོ་
ལུས་གཉིས་ཀར་བྱུག ་ ལྡེ་གུའི་བྱུག་པ་བཅུ་བཞི་ནི མུ་ཟི་སེར་ནག་ར་དུག་
པ་མི་དང་ཁྱིའི་བྲུན་ཤུ་དག་ནག་པོ་རྭ་གང་བྱུང་གི་གཞོབ་རྣམས་དྲི་ཆུ་དང་སྦྱར་
པའི་བྱུག་པས་ལྷག་པ་འཇོམས་པ་དང༌། མུ་ཟི་སེར་བོ་ལན་ཚྭ་བས་དུ་བ་རལ་
བ་རྣམས་མར་རྙིང་དང་སྦྱར་བའི་ལྡེ་གུ་བྱུག་ནས་ཉི་མར་བསྲེགས་ན་ཤུ་བ་་
གསར་རྙིང་ཐམས་ཅད་སེལ་བར་བྱེད། བྱི་བའི་ཐུན་གསེར་རྡོ་མིའི་ནུ་ཞོ་
སོགས་སྦྱར་བའི་བྱུགས་པས་རྣག་སྣ་འདྲེན་ཅིང་རྣག་མེད་པར་སྐྲངས་པའི་ཟུག་
གཟེར་གཅོག་པར་བྱེད། སྲད་དཀར་ནུས་ལྡན་དུ་བསྲེགས་པའི་ཐལ་བ་དང་།
རྟ་བོང་གི་འོ་མ་སྦྱར་བ་བྱུགས་པས་རྨ་རྒན་རྣག་འཛག་ཅིང་འབྲས་ཐབས་སུ་
སོང་བ་སེལ། ཏིལ་དཀར་ནག་གི་ཕྱེ་མར་ཆུ་ཁུར་བཏབ་པ་བསྐོལ་ཏེ་བྱུགས་
པས་དྲེག་ནད་སེལ་བ་དང༌། ཤུ་དག་ནག་པོ་སོ་མ་ར་ཛ་འབྲས་བུ་ཨ་བར་སྐྱུར་
གསུམ་སླེ་ཏྲེས་པའི་ལྕི་བས་མྱག་ཏེ་ཀོ་མོག་བསྐམས་ཤུལ་གྱི་ས་རྩི་རྣམས་སྦྱར་བ་
བྱུགས་པས་ཚ་བས་སྐྲངས་པ་སེལ། ཁང་བར་ཆགས་པའི་དུད་པ་ཡུང་བ་སེར་
བོ་སྐྱེར་བ་རུ་རྟ་དུག་མོ་ཉུང་རྣམས་དར་བ་དང་སྦྱར་བས་བྱུགས་ཤུ་ཐོར་གདོང་
བའི་ངོ་ཁབ་ཁྱེ་མ་པགས་ནད་རྣམས་སེལ། ཡུངས་ཀར་ཤུ་དག་ནག་པོ་རྒྱམ་ཚ་
སེང་ཁྲོམ་ཞེས་ཞུ་མཁན་རྣམས་ཀྱི་ཕྱེ་མ་ཆུའམ་བ་ཆུ་སྦྱར་བས་གདོང་བཀྲུ་ཞིང་ ་
བྱུགས་པས་ཁོ་ཁབ་ཁྱེ་མ་འབྲུམ་ཐོར་སོགས་སེལ་བ་དང་། འོམ་བུ་ཨ་རུ་ར་
སཁལ 26
ཁབ་



དང་དྲི་ཆུ་རྣམས་སྦྱར་བས་དུག་ནད་ཀྱིས་ཡན་ལག་སྐྲངས་པ་སེལ་བར་བྱེད།
ཙནྡན་དམར་པོ་ཀྱི་ལྕེ་གཀར་བོ་ཧོང་ལེན་སོགས་གངས་ཆུ་དང་སྦྱར་བའི་བྱུགས་
པས་ཁྲག་གཟེར་དང་པགས་ནད་ཀྱི་རིགས་ཚ་བ་དང་གཉན་མེ་དབལ་སེལ་བར་
བྱེད། སྐྱུ་རུ་ར་དང་ཨུཏྤལ་སྔོན་པོ་གཉིས་མར་གསར་ལ་སྦྱར་བ་ལུས་ཀུན་ལ་
བྱུགས་པས་རྡུལ་བ་མི་སྐམས་པར་འབྱམས་པ་དང་རིམས་ནད་སོགས་ཚ་བ་ཕྱིར་
ཤོར་བ་སེལ། དུད་པ་རུ་རྟ་ཆུ་རྩ་རེ་ལྕག་པའི་ཐལ་བ་ལན་ཚྭ་ཕབས་ཏེ་ཆང་རྩི་
རྣམས་ཟོ་མདོང་ལ་ཆགས་པའི་མར་དང་སྦྱར་བ་བྱུགས་པས་ལྷོག་ ཤུ་དང་ཟ་
འཕྲུག་སེལ། སྦྲུལ་ནག་ལྷོ་མོན་ནས་འབྱུང་བའི་པགས་པ་དུ་བ་མ་ཤོར་བར་
བསྲེགས་པ། ཕག་པའི་ཚིལ་བུ་སྦྱར་ཏེ་བྱུགས་པས་ཤ་བཀྲ་དང་བས་ལྡགས་
སོགས་པགས་ནད་སེལ། ་སྔོན་བུ་དང་སྲུབ་ཀ་ཞོ་དང་སྦྱར་ཏེ་བྱུགས་པས་ཟ་
འཕྲུག་སེལ་བར་བྱེད་པ་སོགས་དེ་ལྟར་བྱུགས་པས་ཕན་ཡོན་ནི་ནང་གསེས་སོ་སོ་
ནས་བཤད་པ་བཞིན་དང་། སྤྱིར་ནི་ཚེ་རིང་ཞིང་དབང་བོ་གསལ་བར་འགྱུར།
ཡང་། དེའུ་དམར་དགེ་བཤེས་བསྟན་འཛིན་ཕུན་ཚོགས་ཀྱིས་མཛད་པའི་་
ལག་ལེན་གཅེས་བསྡུས་ཀུན་གསལ་སྣང་མཛོད་ལས། བཅུ་པ་རུས་སྣའི་མར་
ཁུ་བྱ་བ་ནི། མི་རྟ་ཁྱི་རུས་བཙའ་མ་མར་རྙིང་བཅོས། ཁྲོབ་བརྡུང་གོང་
བཞིན་མར་ཁུ་ཕྱུང་བ་ཡིས། བསྐུ་མཉེ་ལྤགས་ནད་ཆུ་སེར་ཞ་རེངས་འཁུམས།
གདོན་དང་རྩ་དཀར་གྲང་རྐྱེན་སྨྱོ་བརྗེད་སོགས། རླུང་གྱུར་ལ་ཕན་ཚད་་་་
རིགས་དུག་གྱུར་སྤོངས། ཞེས་གསུངས་སོ། །་ ་ ་་་་
(ཇ) རྩོལ་བ་སྤྱད་ཐབས། ་་་་་་་་་་་
སློབ་དཔོན་དཔའ་བོས། ཡང་ཞིང་ལུས་ནི་ནུས་པ་དང་། ། མེ་ཡི་དྲོད་
— 27 -



སྐྱེད་ཚིལ་འབྲི་ལ། ། ལུས་ཀྱི་སྐབས་ཕྱེད་མཁྲེགས་པ་ཉིད། ། རྩོལ་བ་ལས་ནི་
འབྱུང་བར་འགྱུར། ། ཞེས་གསུངས། ལུས་ཀྱི་རྩོལ་བ་སྤྱོད་པའི་ཐབས་་
འདིའང་ཧ་ཅང་ཐལ་དྲགས་པས་ཉིན་མཚན་དང་། ཟླ་བ་དང༌། ལོ་ཡི་བར་
དུ་ལུས་རྩོལ་བ་ཁོ་ནར་སྤྱད་པས་ནད་གཞི་སྣ་ཚོགས་སྐྱེད་དེ། མི་ཐེག་ཁུར་
དང་ས་བསྲན་བརྐོས་པ་དང་། གཞུ་བསྲན་བཀང་བ་ལྟ་བུས་ནད་སྐྱེད་པ་ལྟ་
བུ་དང་། རྩོལ་པ་དྲགས་པས་རླུང་སྐྱེད་འགྱུར་ཞེས་དང་། ཡང་མཆོང་་་
རྒྱུགས། སློག་འདོན། མདའ་འཕེན། ལུས་རྩལ་གྱི་བྱ་བ་སྣ་ཚོགས་ལ་སྤྱད་
པས་ཕྲལ་དང་ཡུན་གྱིས་ནད་སྣ་ཚོགས་འབྱུང་བར་འགྱུར། ཡང་རྩོལ་བ་་་
གཏན་ནས་མ་སྤྱད་ན་འགྲངས་རྗེས་དལ་བར་འདུག་པ་ལྟ་བུས་ཀྱང་བད་ཀན་གྱི་
ནད་སྐྱེད་པར་འགྱུར། གཞན་ཡང་རྒྱལ་ཁམས་བསྐོར་བ་ལྟར་འགྲོ་དྲགས་
པས་རྐང་པ་ཞ་བའམ། ཉ་ཟླུམ་པའམ། པུས་མོ་སྐྲངས་སམ་ཆུ་སེར་གསོག་
པ་ལྤ་བུའི་ནད་སྐྱེད་ལ། ས་རྡོ་སོགས་ཁུར་ནས་ལོ་ཟླའི་རིང་དུ་མཁར་དང་ཕོ་
བྲང་ སོགས་ བརྩིགས་ པས་ ཀྱང༌ གཉའ་ལྟུང་ བའམ། སོག་ པ་ སྒྱུར་ བའམ།
སྒལ་ཚིགས་འཁྱོག་པ་སོགས་སུ་འགྱུར་ལ། ཡང་གཏན་དུ་ལུས་རྩོལ་ཇི་ལྟར་མ་
བྱས་པར་བསྡད་པས་ལྟོ་ལྡིར་བའམ། ཚིལ་རྒྱས་པའམ། ལུས་སྟོད་ཕྲ་ལ་
སྨད་སྦོམ་པ། བློ་རྨོངས་བ། སྒྱིད་ལུག་པ་སོགས་ཀྱི་ཉེས་སྐྱོན་ཅན་དུ་འགྱུར་
བར་བྱེད་དོ། ། དེ་ལྟར་མ་ཡིན་པར་ལུས་རྩོལ་ཐལ་དྲགས་ཏེ་ལྷག་པ་ཡང་མ་
ཡིན་ལ། ལུས་རྩལ་ལ་འཇུག་པ་དམན་པས་དམན་པ་ཡང་མ་ཡིན་པ། ལུས་
རྩོལ་ལ་གཏན་ནས་མི་འཇུག་པའམ་ལུས་རྩོལ་ཁོ་ནས་དུས་དང་ཉིན་འདའ་བར་
བྱེད་པས་ལོག་པ་ཡང་མ་ཡིན་པ་གང་ཡིན་པ་དེ་ནི་ཡང་དག་པའི་རྩོལ་བ་ལ་སྤྱོད་
འཕཁ 28 -



པ་ཞེས་བྱ་སྟེ། དེང་བར་ནང་ཁུལ་དང་སློབ་གྲྭ་ཀུན་ཏུ་སྔ་མོའི་ལུས་སྦྱོངས་
དང་སློབ་གསེང་ལུས་སྦྱོང་དང༌། ཕྱི་དྲོ་སོགས་སུ་ལུས་རྩོལ་རན་པར་བཅག་
རྒྱུའི་དུས་བཀག་དང་ཚོད་འཛིན་བཀོད་པ་བྱས་ཡོད་པ་འདི་ཧ་ཅང་དུས་གཞུང་
གཉིས་ཀ་ལ་མཐུན་པའི་སྤྱོད་ཚུལ་ཞིག་ཡིན། དེ་བཞིན་ཏུ་རང་རེའི་བོད་ཀྱི་
ལུགས་ལའང་བརྐྱང་ཕྱག་འཚལ་བ་ནི་སྒོ་གསུམ་གུས་དང་གཞན་དག་བཀུར་
ཕྱིར་ཞེས་མཚོན་དོན་བསྟན་ཡོད་པ་ལྟར་ཡིན་མོད་ཀྱང་། ལུས་ཀྱི་ཆ་ཤས་
ཡོངས་རྫོགས་འགུལ་བསྐྱོད་ཐེབས་པ་ལ་འདི་ལས་ལྷག་པའི་ལུས་རྩོལ་བཅག་
ཐབས་གཞན་མེད་དོ། །ཡང་དེ་ལྟར་རྩོག་བཅག་རན་པར་བྱས་པའི་ཕན་ཡོན་
ནི། ལུས་དང་དབང་བོ་ཀུན་གྱི་ཁམས་ཡང་ཞིང་ཚིལ་འབྲི་བ་དང་། ལུས་
སྟོད་སྨད་ཀྱི་སྦོམ་ཕྲའི་སྐབས་འབྱེད་པ། བྱ་བ་ལ་བརྩོན་ནུས་པ། ལུས་་
མཁྲེག་ཤིང་བརྟན་པས་ཆམ་རིམས་སོགས་འགོས་ནད་ཀྱིས་མི་ཚུགས་པ། · བློ་
རྣོ་བ་བཅས་ཀྱི་ཡོན་ཏན་ལྡན། ལུས་རྩོལ་མི་རུང་བའི་ཡུལ་ནི། ན་ཚོད་ཆེས་
རྒན་པོ་དང་། རླུང་ནད་ཅན། མཁྲིས་ནད་ཅན་སོགས་ཀྱིས་སྤང་པ། དེ་
ལྟར་མ་ཡིན་པར་ལུས་ཁམས་ཀྱི་སྟོབས་རྒྱས་པ་དང༌། བད་ཀན་གྱི་རང་བཞིན་
ཅན། ཁ་ཟས་སྣུམ་བག་ཅན་ཤས་ཆེར་བསྟེན་རྒྱུར་དགའ་བའི་མི་རྣམས་ཀྱིས་
དགུན་དང་དཔྱིད་ཀའི་དུས་སུ་རྩོལ་བ་རན་པར་བསྟེན་པར་བྱ། ། ་་།
（༡) ཁྲུས་བྱ་ཐབས། ་་
གང་ཞིག་ལུས་ལ་ཁྲུས་བྱ་བ་ནི་ལུས་ཀྱི་ཚིལ་དྲེག་དྲི་མ་རྡུལ་སོགས་དག་
པར་བྱས་ནས་ལུས་ནད་མེད་པར་བྱ་བ་ཡིན་ཏེ། དེ་ལ་གོང་དུ་བཤད་པ་ལྟར་
སྒོ་དགུ་་རྐང་བ་དྲི་མ་མེད་བྱ་ཞེས་གསུངས་པ་བཞིན་ལུས་ཀྱི་བུ་ག་སྒོ་དགུ་དང་
29 -



རྐང་བ་སོགས་བཀྲུས་ནས་དྲི་མ་མེད་པར་བྱ་བ་དང་། ། དེ་ཡང་སྟོན་ཟླ་བརྒྱད་
པ་ལྟ་བུའི་སྐར་མ་རི་ཤི་འཆར་བའི་དུས་ཀྱི་ཡན་ལག་བརྒྱད་དང་ལྡན་པའི་ཆུ་
གྲང་གིས་བཀྲུ་དགོས། དེ་ཡང་བཀྲུ་བྱེད་ཆུ་ལ་ཡན་ལག་བརྒྱད་ལྡན་ཅེས་བྱ་བ་
ནི་བསིལ་དང་ཞིམ་དང་ཡང་དང་འཇམ་སོགས་ཀྱི་ཡོན་ཏན་བཤད་ཡོད་པ་ལྟར་
ཡིན་ལ་ཆུ་ལ་ཡང་གནས་ཀྱི་སྒོ་ནས་ལྕི་ཡང་རྒོད་གཡུང་སྐྱོན་ཡོན་བཤད་ཡོད་པ་
ནི། དྲང་སྲོང་ཙ་ར་ཀས། ཁྲོན་པ་རྫིང་བུ་མཚེའུ་དང༌། འཚོ་བཅས་ཆུ་
མིག་ལ་སོགས་ཆུ། སྐམ་ས་རླན་ཅན་བྲག་ལས་ནི། ཡོན་ཏན་སྐྱོན་དག་ཤེས་
བར་བྱ། ཞེས་དང༌། བསྡུས་པ་ལས། སྐམ་སར་གཤེར་བ་རི་བོ་དང་།
ཉེ་ལས་ཡང་དག་ལྕི་བར་འགྱུར༔ ཁྲོམ་པ་རྫོང་ལ་སོགས་པའི་ཆུ། ་སྐམ་ས་
རློན་བྲག་ལས་ཤེས་བྱ། ཞེས་དང་། དཀའ་འགྲེལ་ལས་མཆོག་དང་རབ་
འབྲིང་ཐ་ཡི་དབྱེ་བ་ཡིས། སྨན་ཆུ་བརྒྱ་དང་རྩ་བཞི་འབྱུང་། གནས་གྲོགས་
དུས་ཀྱི་དབྱེ་བ་ཡིས། བྱེ་བྲག་དཔག་ཏུ་མེད་པར་འགྱུར། ཞེས་དང་། ཟླ་
ཟེར་ལས། ཁྲོན་པ་རྫིང་བུ་ལ་སོགས་པའི་ཆུ་ཡང་བ་དང་ལྕི་བ་ཡོན་ཏན་དང་
སྐྱོན་གཉིས་སྐམ་པ་དང་གཤེར་བ་སོགས་རླན་ཅན་དང་བྲོག་ལས་ཤེས་བར་བྱ་
ཞེས་གསུངས་པས། སྐམ་སའི་ས་ཕྱོགས་སུ་གནས་པའི་ཆུའི་རིགས་ནི་ཡང་བ་
ཉིད་ཡིན་ལ། རླན་ཅན་གྱི་ཕྱོགས་ན་གནས་པའི་ཆུའི་རིགས་ནི་ལྕི་བ་ཉིད་ཡིན་
ནོ། །རིའི་ཕྱོགས་ན་གནས་པའི་ཁྲོན་ཆུ་རིགས་ནི་ཉེས་པ་སྐྱེད་པ་ཡིན་ལ། པ་
རི་ ཡ་ ཏྲའི་ ཕྱོགས་ ན་ གནས་ པའི་ ཆུའི་ རིགས་ ནི་ ཉེས་ པ་ འཇོམས་ པ་ ཡིན།
དབྱར་གྱི་ཆར་ཆུ་ཆུ་ཀླུང་ཆུ། མཆོག་དང་བཟང་དང་ངན་པ་བཤད། ཅེས་
བྱ་བ་ཆར་ཆུ་ནི་ཤིན་ཏུ་བཟང་ཞིང་མཆོག་ཏུ་གྱུར་བ་ཡིན་ལ་ཆུ་ཀླུང་གི་ཆུ་ནི་
ཡ- 30 མཁས་པ་



དབྱར་ལྷག་ཏུ་ངན་ཞིང་སྨད་པ་བྱ་བ་ཡིན། བཏུང་བའམ་ཁྲུས་བྱ་བའི་ཆུའི་
དབྱེ་བ་ལའང་རྣམ་པ་བདུན་ཏེ། (༡) ནམ་མཁའ་ལས་བབས་པའི་ཆར་ཆུ་
དང་། (3) གངས་ཞུ་བ་ལས་བྱུང་བའི་ཆུ། （༢）ཆུ་ཀླུང་སྟེ་ཆུ་བོའི་རྒྱུན་
ཆེན་པོ་ཀླུང་དུ་བབས་པའི་ཆུ་དང་། (༤)ས་ཕྱོགས་འགའ་ཞིག་ཏུ་སྐྱེ་བའི་
ཉུང་ཟད་ཀྱི་ཆུ་མིག (༥）ས་འོག་ཏུ་བརྐོས་པའི་ཁྲོན་པའི་ཆུ། (༦)ཕྱི་རྒྱུ་
མཚོ་ཆེན་པོ་ལ་སོགས་པ་བ་ཚྭ་དང་ལྷན་ཅིག་པའི་ཆུ། ། (༧) ནགས་ཆེན་པོ་
ལས་བབས་པའི་ཤིང་གི་ཆུ་སྟེ་རྣམ་པ་བདུན་པོ་དེ་དག་ནི་རིམ་པ་དང་པོ་རྣམས་
མཆོག་དང་ཕྱི་མ་ཕྱི་མ་རྣམས་དམན་ཏེ་ངན་ཞེས་བཤད་པ་ཡིན་ནོ། ། གཉིས་
པ་རྒྱས་པར་བཤད་པ་ལ་སྲིད་ཞི་འབྱུང་བརྩེགས་རླུང་མེ་ཆུ་སའི་དཀྱིལ་འཁོར་
བཞིའི་ཆུ་སྤྲིན་ཆེན་ལྔ་སོགས་ལས་བབས་པའི་ཆར་ཆུ་ནི་ཆུ་བོ་གངྒ་དང་རྗེས་སུ་
མཐུན་པས་ཆུ་བོ་གངྒ་འཐུང་ངམ་ཁྲུས་བྱས་ན་མི་འཚོ་བར་བྱེད། ཡིད་དགའ་
བར་འོང་ཞིང་། ལུས་ཚིམ་པ་བྱེད། སེམས་གསལ་བར་བྱེད། ཆུའི་རོ་དོ་
བ་ཡང་གསལ་བོ་བྱེད། རོ་ཞིམ་པ་བསིལ་བ་ཡང་ཡིན་ཏེ་བཟང་ངོ༌། ཆར་
བབས་པ་ལས་བྱུང་བའི་ཆུ་ནི་ཉི་མ་དང་ཟླ་བའི་འོད་དང་རླུང་གིས་ཀྱང་ཕོག་
མོད་ཀྱི་དེ་ལ་ཕན་གནོད་བྱེ་བྲག་ནི་ཡུལ་སྐམ་པ་སེར་ཆེ་བའི་ཡུལ་གྱི་སྨན་དང་
སྦྱར་བ་དང་སྐོམ་དུ་འཐུང་ངམ་ཁྲུས་བྱས་ན་འབྲས་ཆན་མི་རུལ་བས་ཆར་ཆུ་ནི་
ཆུ་བོ་གངྒ་ལྟ་བུ་ཡིན་ཏེ་སེམས་ཅན་རྣམས་མཚོག་ཏུ་སྲེད་པ་དང་། དྭངས་མ་
ལ་སོགས་པ་ཁས་འཚོ་བར་བྱེད་པ། སྐོམ་པའི་གདུང་བ་སེལ་ནུས་པ་དང་རེག་
བྱ་ གཉིས་ ཀ་ བསིལ་ བ་ ལ་ སོགས་ པའི་ཡོན་ ཏན་ དང་ ལྡན་ ཏེ་ མཛོད་ ལས།
བསིལ་ དང་ ཞིམ་ དང༌ ཡང་ དང་ འཇམ།་ དྭངས་ པ་ དང་ ནི་ དྲི་ མ་ མེད།
- 31 -



འཐུང་ན་ལྟོ་བར་མི་གནོད་ཅིང་། མགྲིན་པ་ལའང་མི་གནོད་པ། ཞེས་པ་
ཡན་ལག་བརྒྱད་ཀྱི་མཚན་ཉིད་དང་ལྡན་པའི་ཆུ་བོ་གངྒ་ལྟ་བུ་ཆར་ཆུ་འདི་ནི་
བདུད་རྩི་དང་མཚུངས་པ་སྟེ། དེ་ཡང་ཡན་ལག་བརྒྱད་པ་ལས། མཁའ་
ལས་འབབ་པའི་གངྒའི་ཆུ། འཚོ་བྱེད་ངོམ་བྱེད་ཡིད་གར་འོང་། ཚིམས་
ཞིང་སེམས་ནི་གསལ་བྱེད་ལ། སླ་ཞིང་རོ་མི་གསལ་ལ་ཞིམ། བསིལ་ཞིང་
ཡང་བའི་བདུད་རྩི་མཚུངས། ཞེས་པ་དང༌། ཟླ་ཟེར་ལས་ནམ་མཁའ་ལས་
འབབ་པ་གང་གའི་ཆུ་ནི་ཡོན་ཏན་འདི་དག་ལྡན་ཏེ། འཚོ་བྱེད་ཅེས་བྱ་བ་
མདངས་ འཕེལ་ བར་ བྱེད་ པའོ། ངོམ་ བྱེད་ ནི་ ངལ་ བ་ སེལ་ བ་ བྱེད་ པའོ།།
ཡིད་གར་འོང་བ་ནི་སྙིང་དགའ་བར་བྱེད་པའམ་ཡང་ན་སྙིང་ལ་ཕན་པ་བྱེད་
པའོ། ཚིམ་བྱེད་ནི་བདེ་བ་སྐྱེད་པའམ་ནད་སེལ་བའོ། བློ་གསལ་བ་བྱེད་པ་
ནི་ཤེས་རབ་ཀྱི་ཁ་འབྱེད་པར་བྱེད་པ་སྟེ་གང་ལ་ཤེས་རབ་ཇི་ཙམ་ཞིག་ཡོད་པ་དེ་
ཙམ་ཞིག་ལ་གསལ་བར་སྣང་བ་ཉིད་དུ་དེ་བཏུང་པ་ལས་འགྱུར་བའོ། སླ་བ་
ནི་སྐ་བ་མ་ཡིན་ནོ། རོ་མི་ནི་གསལ་ཞེས་པ་ནི་མངར་བ་ལ་སོགས་པའི་རོ་དེ་ལ་
གསལ་བ་མེད་པས་རོ་མི་གསལ་བའོ། ཞིམ་པ་ནི་རོ་གསལ་བ་སྟེ་སྲོག་ཆགས་
རྣམས་ཀྱིས་ཤིན་ཏུ་སྲེད་པར་བྱས་ནས་བཏུང་བའི་དོན་དུ་འཐུང་བ་ཞེས་བྱ་བའི་
དོན་ཏེ། དེ་ཡང་གང་གི་ཕྱིར་དྲང་སྲོང་དག་གིས་བསིལ་ཞིང་གཙང་ལ་དགེ་
ཞིང་ཞིམ། ཞེས་གསུངས་པ་ལྟར་ཡིན་ནོ། བསིལ་ཞེས་པ་ནི་རེག་པ་དང་།
ནུས་པ་གཉིས་ཀ་ལ་སྦྱར་བའོ། ཡང་བ་ཞེས་ པ་ནི་ཡང་བའི་ཡོན་ཏན་དང་
ལྡན་པའོ། བདུད་རྩི་དང་མཚུངས་ཞེས་པ་ནི་བདུད་རྩི་ཡོན་ཏན་དང་ལྡན་པ་
སྟེ་ཡོན་ཏན་དམ་པའི་ཚོགས་དང་ལྡན་པའོ། ཉི་ཟླ་རླུང་གིས་རེག་གྱུར་ལ།
– 32 ཡ



དེ་ནི་ཡུལ་དུས་ལ་བལྟོས་ནས། ཕལ་ཆེར་ཕན་དང་གནོད་པ་ཡིན། ཞེས་པ་
དེ་ལྟ་བུ་ཡོན་ཏན་དང་ལྡན་པ་དག་ཀྱང་ནམ་མཁའ་སྟེ་བར་སྣང་ལས་འབབ་
ཅིང་ལྟུང་བ་ནི་ཉི་མ་དང་ཟླ་བ་དང་རླུང་གིས་རེག་ཅིང་འཕྲད་པར་གྱུར་བའི་ཆུ་
དེ་ཡང་ཡུལ་དུས་ལ་ལྟོས་ཡུལ་དུས་ཀྱི་རྗེས་སུ་ཞུགས་པས་ཡུལ་དུས་ཀྱི་ཡོན་ཏན་
དང་འདྲེས་ཤིང་བདག་གིར་བྱེད་ལ་དེས་ཕལ་ཆེར་བསླད་ཅིང་ཕན་པ་དང་་
གནོད་པ་སྟེ་འདུས་ལ་ཕན་པར་འགྱུར་བ་བྱེད་པ་ཡིན་ཏེ། དེ་ཡང་རླན་ཆེ་བ་
ལ་སོགས་པའི་ཡུལ་ཕྱོགས་གཞན་ཞིག་ཏུ་འབབ་ན་དེ་ཡང་ནག་པོའམ་དཀར་བོ་
སོགས་པ་ལས་གཞན་དུ་འགྱུར་བ་དེ་དུས་དྲུག་ལ་བལྟོས་ནས་ཕན་པ་དང་གནོད་
པ་བྱེད་པ་དག་ཡིན་ནོ། གང་ཞིག་ཆར་བབས་དྲི་མ་མེད། འབྲས་ཆན་་
དངུལ་ཕོར་ནང་གནས་པ། མ་རུལ་མདོག་ཀྱང་མ་གྱུར་ན། གང་གའི་ཆུ་དེ་
བཏུང་བར་བྱ། ཞེས་པ། ཆུ་གང་ལེགས་པ་ཆར་དུ་འབབ་པས་བརླན་ཞིང་
སྦང་བའི་ས་ལུའི་འབྲས་ཆན་དེ་དངུལ་ཕོར་གྱི་ནང་ནས་གནས་པ་དེའང་རུལ་
བར་མ་གྱུར་ཅིང་། མདོག་ཀྱང་གཞན་དུ་མ་གྱུར་ན་ཆུ་དེ་ནི་གང་གའི་ཆུ་ཀླུང་
ལ་སོགས་པའི་ཆར་བའི་ཆུ་ཡིན་ཏེ། དེ་ནི་བཏུང་བའམ་ལུས་ཁྲུས་ན་བཟང་
ངོ༌། ། བདུད་རྩི་ཆུ་རྒྱུན་ལས། གཞན་དུ་འཚོ་ཆུ་སྟོན་ཟླ་ནི། འབྲིང་བོ་མིན་
པ་བཏུང་མི་བྱ། ཞེས་གསུངས་པས། ། གལ་ཏེ་འབྲས་རུལ་བའམ་ཁ་དོག་
འགྱུར་ན་དེ་ནི་རྒྱ་མཚོའི་ཆུ་ཡིན་ཏེ་བ་ཚྭ་སོགས་ཀྱི་སྐྱོན་ཡོད་པའི་ཕྱིར་འཐུང་དུ་
མི་རུང་། ཞེས་བཤད་ཀྱང་སྟོན་ཟླ་འབྲིང་བོ་ལ་འཐུང་དུ་རུང་བ་ཡིན་ནོ།
སྟོན་ཟླ་འབྲིང་བོར་དྲང་སྲོང་རི་ཤི་འཆར་བའི་དུས་ཡིན་པས་དེས་གནོད་པ་བྱེད་
པའི་ཆུ་རྣམས་ཀྱང་ཕན་པར་འགྱུར་བ་ཡིན་ནོ། ཆུ་ངན་པ་ནི། ལག་ལེན་
33-



གཅེས་བསྡུས་ལས། བསྟེན་མི་རུང་བ་ཉེས་གསུམ་འཁྲུགས་བྱེད་ཆུ། དུག་
དང་མཚུངས་པ་རང་བཞིན་དུས་བཅོས་གསུམ་རང་བཞིན་དུག་འདྲ་ཉི་ཟླ་རླུང་
དབེན་པས། ཁྲོན་པའི་ཆུ་དང་རྙོགས་མ་བ་ཚྭ་ཅན། ཤིང་ལྡུམ་དུག་ཅན་
ལུད་རྫིང་གཏིང་ཆུ་ཡིན། ཞེས་དང་། ཟླ་ཟེར་ལས། ་ ལྟེང་ཀ་འདམ་རྫིབ་
ཉ་ལྕིབས་དང་། རྩ་དང་ལོག་མ་ཉོག་མ་ཅན། ཉི་ཟླ་རླུང་གིས་མ་ཕོག་པ།
མངོན་དུ་འབབ་དང་ཆུ་གར་ལྕི། ཝུ་བ་སྲོག་ཆགས་ཅན་དང་བྲོ། གྲང་ཆེ་སོ་
ཡིས་མི་བཟོད་དང་། ཆར་གང་དུས་སུ་མ་བབས་དང་། དུས་ཀྱི་དང་པོ་བབ་
པ་གང་། སྲོག་ཆགས་དུག་དང་བ་སོགས་འདྲེས། བཤང་གཅིན་དུག་འདྲེས་
གནོད་མི་བཏུང་། ཞེས་བྱ་བ་ལ། ལྟེང་ཀ་དང་འདམ་རྫིབ་ལ་སོགས་པས་
རྙོགས་མ་ཅན་དུ་གྱུར་བའི་ཆུ་དེ་བཏུང་ཞིང་ལོངས་སྤྱོད་པར་མི་བྱའོ། དེ་ལ་
འདམ་རྫིང་ནི་འདམ་གྱི་རྣམ་པ་སྟེ་ནག་ནོག་ཅན་དང་ཉ་ལྕིབ་ཆུ་ཤིན་ཏུ་དལ་
བའི་ནང་དུ་སྐྱེས་པའི་ཆུ་བལ་སྔོན་པོ་ནར་ནར་གྱིས་གང་བ་དང་། རྩ་དང་ལོ་
མ་ཤིང་ལ་སོགས་པ་སྐྱེས་པའམ་དེ་རྣམས་ཀྱི་གྲིབ་མ་ཕོག་པ་དང་། དེ་བཞིན་
ཉི་མ་དང་ཟླ་བའི་འོད་ཟེར་དང་རླུང་གི་རེག་པ་མ་ཕོག་པའི་ཁྲོན་པ་སོགས་ཤིན་
ཏུ་གཏིང་ཟབ་ཅིང་ཐོག་ཅན་དང་། ཕྱིའི་རྒྱ་མཚོ་ཆེན་པོ་ལ་སོགས་ཀྱི་ནང་བ་
ཚྭ་དང་སྲོག་ཆགས་ཧ་ཅང་མི་མཚམས་པར་གནས་པ་དང་གཞན་ཡང་བཤང་
གཅིན་དང་དུག་ལ་སོགས་པའི་ཁུ་བ་དང་ལྡན་པའི་ཆུ་རྣམས་ཀྱིས་ཉེས་པ་ཀུན་
སྐྱེད་པར་བྱེད་པ་ཡིན་པས་ཤིན་ཏུ་ངན། ཟླ་ཟེར་ལས། ཆུ་བསིལ་ཆང་ནད་
བརྒྱལ་བ་དང་། སྐྱུགས་དང་ངལ་དང་མགོ་འཁོར་དང་། སྐོམ་དང་ལུས་ཚ་
མཁྲིས་པ་དང་། ཁྲག་རྒྱས་དུག་ནི་སེལ་བྱེད་ཡིན། ཞེས་གསུངས་པས།
-
34
དགའ་མ་ཁ་



༧
གོང་དུ་བཤད་པའི་ཆུ་བཟང་བ་རྣམས་བསྐོལ་བ་ལ་སོགས་པའི་ལས་མ་བྱས་པ་
ཆུ་བསིལ་ཉིད་དུ་བཏང་བའམ་ཁྲུས་བྱས་པའམ་བརྒལ་བའམ་ལུས་ལ་གཏོར་
བས་དྲན་མེད་དུ་བརྒྱལ་བ་དང་ལུས་ངན་པར་གྱུར་བ་དང་། ཆང་ནད་དང་།
མགོ་འཁོར་སྐྱུགས་པ་སྐོམ་དད། : ལུས་འཚོ་ཆེ་བར་གྱུར་བ། ཁྲག་དང༌།
མཁྲིས་པ་འཕེལ་བའི་ནད། དུག་གི་ནད་ལ་སོགས་པ་ཉེ་བར་སེལ་བ་བྱེད་པ་
ཡིན་ནོ། དུས་ཀྱི་དབང་གི་ཡན་ལག་བརྒྱད་ལྡན་གྱི་ཆུ། དྲང་སྲོང་རི་ཤི་
འཆར་བ་ཡིན། ་ ཐོག་མའི་ཉིན་ནས་ཞག་བདུན་དག་གི་རིང་། ཆུ་རྣམས་
ཡན་ལག་བརྒྱད་ལྡན་བདུད་རྩི་དང་། རྩ་ཀུན་སྨན་དང་སྨན་ཀུན་བདུད་རྩིར་
འགྱུར། འདི་དུས་སྨན་བཏུ་སྦྱོར་སོགས་མཆོག་ཏུ་བསྔགས། ཞེས་གསུངས་
པ་དང་བིཌཱུར་སྔོན་པོ་ལས། དྲང་སྲོང་རི་ཤི་ཤར་བའི་དུས་སུ་ཆུ་ལ་དུག་མེད་
པའི་རྒྱུ་མཚན་ཅི་ཡིན་བསྙམ་ན། ལྷ་མ་ཡིན་རླུང་ཐོབ་དང་། སེར་ལྡན་སྤུན་
གཉིས་དྲང་སྲོང་རི་ཥིས་ཟོས་པས་སྐོམ་ཆེས་ཏེ་མཚེའུ་དང་རྫིང་བུ་ལ་སོགས་པ་
ནསན་རྒྱ་མཚོ་ཆེན་པོའི་མཐར་ཐུག་གི་བར་བཏུང་ངོ་ཞེས་འབྱུང་བས་ཆུ་འཐུང་
ངམ་ཁྲུས་མ་བྱས་པའི་སྔ་རོལ་དུ་དུག་སྦྱང་བའམ་དཀའ་ཐུབ་ཀྱི་ནུས་པས་དུག་
དག་པར་བྱེད་པས་ཡིན་ནོ་ཞེས་གསུངས་སོ། ། བཅོས་པའི་ཡན་ལག་བརྒྱད་
ལྡན་གྱི་ཆུ། ་ ་ དེ་ཡང་ཤེལ་ཕྲེང་ལས། རློན་གཤེར་ཆུ་ཡི་དངོས་པོ་ལ། རེག་
བྱ་མེ་ཡི་རང་བཞིན་ཅན། དེ་ལ་ཆུ་ཚན་ཞེས་བརྗོད་དོ། བཅོས་པའི་ཡན་
ལག་བརྒྱད་ལྡན་གྱི་ཆུ་བསྐོལ་ཏེ་ཡང་ཡུལ་དུས་དང་། ལྕི་ཡང་བར་མ་ལ་རྗེས་
སུ་དཔགས་ནས་ལེགས་པར་བསྐོལ་བའི་ཆུ་དེས་ཕོ་བ་ལ་སོགས་པའི་དྲོད་སྐྱེད་
ཅིང་ཁ་ཟས་འཇུ་བར་བྱེད་པ་དང་། སྐྱིགས་བུ་སེལ་ཞིང་རླུང་དང་བད་ཀན་
.
-- 35
ས



དང་ལྟོ་བ་སྦོ་བ་དབུགས་མི་བདེ་བ་ཆམ་པ་གསར་བ། རིམས་གསར་བ་བྱུང་
མ་ཐག་པ་རྣམས་འཕྲལ་བཟློག་དུ་སེལ་ཞིང་ལམ་ནས་ལྡུག་པ་བྱེད་པ་ཡིན་ལ་
སྔར་གྱི་སྨན་པ་ཕལ་ཆེར་གྱིས་ཆུ་བསྐོལ་བསྡུས་པས་རླུང་མི་ནོན་ཞེས་འཇིག་རྟེན་
པའི་ཁ་ངག་ཙམ་ལ་བརྟེན་ནས་ཆུ་བསྐོལ་ལྷོག་ཙམ་ཁོལ་བའམ་དེ་ལ་ལན་ཚྭ་
ཅུང་ཟད་བཏབ་པ་འབའ་ཞིག་ལག་ལེན་དུ་བྱེད་པ་སྣང་ཡང་དེ་ནི་ནམ་ཡང་
བཏུང་བ་མ་ཡིན་པ་སྟེ་ཅི་ཕྱིར་ཅེ་ན། ཁ་ཆེ་པཎྜི་ཏ་ཟླ་བ་མངོན་དགའི་གསུང་
ལས། ཡུལ་དུས་ལྕི་དང་ཡང་བ་ལས། བཞི་ཆ་གསུམ་ཆ་ཕྱེད་གདུ་བ། ལུ་
བ་མེད་པ་བསྐོལ་བ་ནི། ཤུགས་མེད་དྲི་མ་མེད་ཅིང་ཕན། ཞེས་པ་ལྟར།
ཡུལ་རླན་ཅན་དང་དུས་དཔྱིད་སོགས་ཀྱི་ཆུ་ནི་རང་བཞིན་གྱིས་ལྕི་བ་ཡིན་པས་
ཆུ་ཇི་ཙམ་ཞིག་ཡོད་པ་དེའི་བཞི་ཆ་གསུམ་གདུས་ནས་བཞི་ཆ་གཅིག་འདུས་པར་
བྱའོ། ། དེ་བཞིན་དུ་ཡུལ་སྐམ་གཤེར་བར་མ་དང་དུས་དབྱར་དགུན་གྱི་ཚེ་ཆུ་
ལྕི་ཡང་བར་མ་གནས་པའི་གསུམ་ཆ་གཅིག་ཙམ་མ་ལུས་ཀྱི་བར་གཉིས་འཐག་
པར་གདུ་བ་དང་། ཡུལ་སྐམ་ས་ཅན་ཁོ་ན་དང་དུས་སྟོན་གྱི་ཆུ་ནི་རང་བཞིན་
གྱི་ཡང་བ་ལྡན་པས་ཆུ་ཇི་ཙམ་བླུགས་པ་དེའི་ཕྱེད་ཙམ་གདུ་ལ་མདོར་ན་ཡུལ་ལ་
སོགས་པའི་ཇི་ལྟ་བ་བཞིན་བློས་མ་ཕྱེད་ཀྱང་ཝུ་བ་མ་སངས་བར་དུ་བསྐོལ་བར་
བྱ་བ་ནི་ངེས་པ་ཁོ་ནའོ། དེའི་རྒྱུ་མཚན་དུས་འཁོར་བསྡུས་རྒྱུད་ལས་ཉི་མ་ཟླ་
བས་རེག་པའི་ཆུ་ནི་དྲི་མ་དང་བྲལ་བའི་སླད་དུ་རྐང་བའི་ལྷག་མར་བསྐོལ་བར་
བྱ་ཞེས་གསུངས་སོ། ། ཡང་ལག་བརྒྱད་པ་ལས་ཆུ་ཚན་དྲོད་སྐྱེད་ཟས་འཇུ་
ཞིང༌། མགུལ་བདེ་ལུས་ཡང་གཅིན་ནད་སེལ། སྐྱིགས་བུ་ལྟོ་སྤོས་རླུང་བད་
ཀན། རིམ་གསར་འཕྲལ་དུ་བཟློག་བྱེད་ཅིང་། ལུད་པ་ཆམ་གསར་དབུགས་
= 36 ཡ



མི་བདེ། རྩིབ་ལོག་ཟུག་ལ་བསྔགས་པ་ཡིན། ཞེས་སློབ་དཔོན་གྱིས་བཤད་
པའི་ཡོན་ཏན་རྣམས་འབྱུང་ལ་གཞན་དུ་དེ་ལྟ་བུ་ཡིན་ནོ། ཡུལ་དུས་དང༌
བསྟུན་ལ་ཆུ་ལེགས་པར་བསྐོལ་ནས་གྲང་དུ་བཅུག་པ་ནི་ཡང་བ་སོགས་ཆུ་བསྐོལ་
ལས་ཀྱང་མཆོག་ཏུ་ལེགས་ཏེ་བད་ཀན་མི་བསྐྱེད་ཅིང་མཁྲིས་པ་སེལ་བར་བྱེད་པ་
ཡིན་ནོ། བཅོས་པའི་དུག་ཆུ་བསྟན་པ་ལག་ལེན་གཅེས་བསྡུས་ལས། ་ བཅོས་
པའི་དུག་འདྲ་ཆུ་རྣམས་གང་འདྲ་ཡང་། དགོང་བསྐོལ་ཞག་ལོན་ཕྱི་ནང་དུག་
དང་མཚུངས། ། ལར་ནི་ཆུ་རྣམས་ཇི་ལྟར་བཟང་ན་ཡང་། ཡུལ་རྐྱེན་གྱིས་
བསྒྱུར་ངན་པར་འགྲོ་སྲིད་དེ། རིང་ནས་བླང་ཚེ་སྣོད་ ཁ་མ་ཁེངས་པས།
འཁྲོག་ཅིང་རླབས་ཀྱིས་བསྐྱོད་པ་བསྲུབས་པའི་ཆུ། རྒོད་པ་ཡིན་ཡང་ཐང་
ཆད་གཡུང་དུ་འགྲོ ། དེ་བཞིན་ཆུ་རྒོད་ཡུན་འཕྱར་བསྲུབས་པ་ཡིས། ལུ་བ་
བཅད་པས་གཡུང་བ་བྱ་བ་ཡིན། ཞེས་གསུངས་པ་ལྟར། བསྐོལ་གྲང་དེའང་
ཉིན་ཞག་གཅིག་ལ་སོགས་པ་ཡུན་ལོན་ན་དུག་དང་འདྲ་བར་ཉེས་པ་ཀུན་སྐྱེད་
པར་བྱེད་པས་སྤང་བར་བྱའོ། ། ་
（༡)ཆུ་ལེན་པའི་དུས་ལེགས་ཉེས་བསྟན་པ་ལག་ལེན་གཅེས་བསྡུས་ལས།
སྨན་ཆུ་གང་ཡང་ལེན་པའི་དུས་རྟེན་འབྱུང༌། དབང་ལས་ཁྱད་པར་ཆེ་བ་འདི་
ལྟར་གསུངས། སྤྱིར་ན་ནམ་ལང་ས་སྐར་ཡལ་ཞོགས་པ་ནས། མཚན་མོ་སྐར་
རྫོགས་བར་དུ་ཆུ་མི་ལེན། ཁྱད་པར་ཉི་མའི་ཟེར་དུག་ཕོག་དུས་སྤང་། ཅི་
ཕྱིར་དུག་དང་ཉི་མ་རྒྱུ་མཐུན་ཕྱིར། ཉི་ཟེར་དུག་ཡིན་གནམ་སྟོང་གཡའ་དུག་
དང་། སྐྱོགས་ཁ་གྱེན་བསྟན་ཆུ་བོ་ཐུར་རྒྱུགས་བས། གདོང་དང་འཕྲད་
པར་གདོང་དུག་ཡོད་པས་སྤང་། དེ་ལྡོག་རྟེན་འབྲེལ་དབང་གིས་བདུད་རྩི་ནི།
ཡས་ 37 –
་



མཚན་མོ་སྐར་བཀྲའི་དུས་དང་ཁྱད་པར་དུ། བདུད་རྩི་རྒྱུ་མཐུན་ཟླ་བའི་ཟེར་
ཕོག་དུས། བཅུས་ཚེ་གནམ་མི་མཐོང་བྱིབས་སྐྱོགས་ཀྱི་ཁ། ཐུར་བསྟན་ཆུ་
བོ་ཐུར་རྒྱུའི་མཇུག་རྩེ་བཅད། སྤང་བླང་དེ་ལྟར་རྟེན་ཅིང་འབྲེལ་བར་བཤད།
ཅེས་གསུངས་སོ། ། ་
(3) ཆུ་འཆང་ལུགས་ལེགས་ཉེས་བསྟན་པ། ལག་ལེན་གཅེས་བསྡུས་
ལས། དེ་སོགས་ཆུ་དང་འཆང་ལུགས་ལེགས་ཉེས་ལས། རྣམ་པར་འགྱུར་
ཕྱིར་རིང་ནས་དྲང་བ་དང་། དྲང་ནས་ཡུན་འདས་དབྱར་སོགས་དྲོད་དང་
བཅས། རུལ་ནས་བ་ཚྭ་ཅན་དང་འདྲ་བར་འགྱུར། དགུན་སོགས་འཁྱགས་
པས་གངས་ཆུ་འདྲ་བར་འགྱུར། རླངས་བཀག་ཁ་བཀབ་བསྲུབས་པའི་ཁྲོན་
ཆུ་འདྲ། སྣོད་སོགས་ཤིང་དང་ཡུན་འགྲོགས་ཤིང་ཆུ་འདྲ། འཕྱར་བསྲུབས་
དཀྲོག་ཡུན་རིང་བས་ཆུ་ཤིར་སོ། ཆུ་སྣ་གཞན་མང་འདྲེས་པས་གཙང་ཆུ་འདྲ།
རླངས་པ་སྣོད་དུ་འཆང་ཡུན་དགུན་གྱི་དུས། ཞག་བཅུ་སྟོན་བདུན་དབྱར་
གསུམ་དཔྱིད་བཞི་ཕན། མི་ཐུབ་དེ་དག་ཆུ་རུལ་ཉེས་པ་སྐྱེད། ཅེས་སོ། །
（༣)ཆུའི་སྣོད་ཀྱི་ལེགས་ཉེས་བསྟན་པ། ལག་ལེན་གཅེས་བསྡུས་ལས།
སྣོད་ཀྱི་ཁྱད་པར་སྐྱོལ་གྲོད་ཞག་མི་ཐུབ། ཤིང་སྣོད་ཞག་གཉིས་མི་ཐུབ་ལྕགས་
སྣོད་ཀྱིས། ཞག་གསུམ་མི་ཐུབ་ཟངས་ཀྱིས་ཞག་བཞི་ཐུབ། རྫ་མས་ལྔ་ཐུབ་
དཀར་ཡོལ་ཞག་དྲུག་ཐུབ། ཞ་ཉེའི་སྣོད་ཀྱིས་ཞག་བདུན་ཐུབ་པར་བཤད།
འཁར་བ་ཟངས་མཚུངས་ཁྲོ་ནག་ལྔ་དང་མཚུངས། ཞེས་གསུངས་སོ། །
(༤) ཆུ་སྲུང་བའི་ཐབས་བསྟན་པ་ལག་ལེན་གཅེས་བསྡུས་ལས། ཆུ་ཡི་
སྲུང་བ་རིན་ཆེན་སྤུག་དང་ནི། ཀེ་ཏ་ཀ་དང་གངས་ཐིགས་བཅུག་པས་ཞག་མ་
- 38 མཡས་



L
，
ས
ཐུབ། སྐྱོན་གསལ་ས་རུལ་སྙོགས་པར་འགྱུར་བ་ལ། གོང་གི་ནོར་བུ་གཉིས་
བཅུག་གྲུང་བར་བྱེད། : ་ ཞེས་གསུངས་སོ། གོང་ལྟར་ཆུའི་རྒོད་གཡུང་དང་
བཟང་ངན། ་ཡང་ལྕི་སོགས་ཤེས་པར་བྱས་ནས་ཁྲུས་བྱ་བ་ལའང་སློབ་དཔོན་
དཔའ་བོས། ཁྲུས་ནི་དྲོད་སྐྱིད་རོ་ཙ་དང༌། ། ཚེ་དང་སྟོབས་དང་མདངས་
རབ་བསྐྱེད། ། གཡའ་དང་དྲི་མ་ངལ་དང་རྡུལ། ། སྙོམ་སྐོམ་ལུས་ཚ་མི་ཤེས་
སེལ། །ཆུ་དྲོན་གྱིས་ནི་ལུས་ཀྱི་སྨད། | བླུགས་ཤིང་བཀྲུ་བ་སྟོབས་སྐྱེད་ཡིན།
། དེ་ཉིད་མགོར་བླུགས་ཁྲུས་བྱས་ན། ། སྐྲ་དང་མིག་གི་སྟོབས་འཕྲོག་ཡིན། །
ཁྲུས་ནི་འགྲམ་ཆོགས་མིག་ནད་དང་། །རྣ་བའི་ནད་དང་ཚད་པས་འཁྲུ། །ལྟོ་
སྦོས་ཆམ་པོ་མ་ཞུ་དང་། ། ཟས་མོ་ཐེག་པ་རྣམས་ལ་དམད། ་ ། ཞེས་གསུངས་
པ་བཞིན་དུ་ཆུ་གྲོང་གཙང་མས་ལུས་ཡང་དང་ཡང་དུ་འཁྲུད་ཅིང་དག་པར་བྱེད་
པ་དང༌། ལྷག་པར་སྟོན་ཟླ་བརྒྱད་པ་ལྟ་བུའི་དུས་སུ་ཆུ་ཀླུང་སོགས་ཆུ་གྲང་
མོས་ཁྲུས་བྱས་ན་དེས་རོ་ཙ་བ་དང་། ལུས་ཕྱི་ནང་གི་དྲོད་སྐྱེད་ཅིང་སྟོབས་
འཕེལ་བར་བྱེད་པ་དང༌། ཚེ་བསྲིང་བ་དང༌། གཟི་མདངས་ལེགས་པར་
སྐྱེད་པ་དང༌། ལུས་ཁམས་གཡའ་ཞིང་ཟ་འཕྲུག་ལངས་པ་སེལ། རྡུལ་དང་
ལུས་ཀྱི་དྲི་ངན་སེལ་བ། སྒྱིད་ལུག་པ། ཁ་སྐོམ་པ། ལུས་ལ་ཚ་དྲོད་རྒྱས་པ།
པགས་ནད་སོགས་སེལ་བར་བྱེད་དོ། །འོན་ཀྱང་ཆུ་དྲོན་གྱིས་མགོ་བཀྲུས་ན་སྐྲ་
དང་མིག་གི་མདངས་སྟོབས་འཕྲོག་ཅིང་གནོད་པར་བྱེད་པ་དང་། སྐྲ་བྱི་བ་
དང་། མིག་འགྲིབ་པ། གཉེར་མ་དོད་པ། རྒས་སླ་བ་སོགས་ཀྱི་སྐྱོན་་
ཞུགས་པར་འགྱུར། ལྷག་པར་དུ་ཚད་པས་འཁྲུ་བ་དང་ལྷོ་སྦོས་པ། ཆམ་པ་
ཕོག་པ། མ་ཞུ་བ། སྣ་ནད་ཅན། མིག་ནད་ཅན། ཟས་ཟོས་མ་ཐག་པ་
- 39 ཡག་



བཅས་ཀྱི་སྐབས་སུ་ངོ་གདོང་ཙམ་ལས་ལུས་ཡོངས་ལ་ཁྲུས་བྱ་བ་སྤང་ངོ༌། །
སྨྲས་པ། ཉོན་མོངས་མེ་ཡིས་བསྲེག་པའི་ལུས་ཅན་འདི། ། ཡོན་ཏན་བརྒྱུད་
ལྡན་ཆབ་ཀྱིས་བསིལ་མཛོད་ཅིག ། དུག་གསུམ་དཔལ་གྱིས་འབར་བའི་ཕུང་
བོ་ལ། ། གཉེན་པོ་ཆུ་ཡིས་ཡང་དག་ཁྲུས་མཛོད་ཅིག །
（ཏ) མིག་གི་བསྲུང་ཐབས།
རྒྱུད་ལས། ཁྱད་པར་ཤ་རུལ་བཙོང་སྒོག་ཆང་སྐྱུར་སོགས། ། མིག་ལ་
གནོད་ཅིང་ཁྲག་མཁྲིས་སྐྱེད་པའི་ཟས། །བསྟེན་པ་རྩ་ནང་འགྲིམས་པས་མིག་
ནད་སྐྱེད། །ཞེས་གསུངས་པ་ལྟར་མིག་ལ་གནོད་ཅིང་ཞེས་ཁྲག་མཁྲིས་ཚ་བའི་
རང་བཞིན་སྐྱེད་ཅིང་སློང་བའི་ཟས་སྐོམ་བསྟེན་དྲགས་པས་རྩ་ལམ་རྒྱུད་ཏེ་མིག་
ནད་སུམ་ཅུ་རྩ་གསུམ་སོགས་སྐྱེད་པར་བྱེད། དེ་ཡང་མིག་ནི་མཆིན་པའི་མེ་
ཏོག་ཡིན་པས་ཁྲག་མཁྲིས་སྐྱེད་འགྱུར་གྱི་ཟས་སྐོམ་གང་རུང་དེ་ཕོ་བ་ནས་མཆིན་
ལམ་དུ་ཐོན་པ་དང་ངན་ཁྲག་ཏུ་གྱུར་ཏེ་འབྲེལ་འབྱོར་གྱི་རྩ་མིག་འགྲིམས་ཐད་
ཀར་མིག་ལ་གནོད་པ་ཡིན། ཡང་མིག་དེ་ཉིད་མེའི་རང་བཞིན་ཤས་ཆེ་བའི་
དབང་གིས་ཁྲག་མཁྲིས་མེའི་རང་བཞིན་དང་མཚན་ཉིད་ཆ་མཚུངས་ ཤིང་་་་་
ཉམས་པ་དང་། ལྷག་པར་དུ་བད་ཀན་ཚིམ་བྱེད་སོགས་ས་ཆུའི་རང་བཞིན་གྱི་
སྟོབས་འཇིགས་ཅིང་ཟད་པའི་གཉེན་པོ་བྱེད་འགྱུར་བས་གཉན་ཚད་སོགས་སྐྱེ་
སླ་བ་དང་། མིག་ཆུ་འཛག་པ་ཡིན། སྙིང་བོ་བསྡུས་པ་ལས། དེ་ནི་མེ་ཡི་
རང་བཞིན་ཏེ། །ལྷག་པར་བད་ཀན་ལ་འཇིགས་པས། །མཆི་མ་འཛག་ཕྱིར་
སྐྱེར་ཁཎྜ། །ཞག་བདུན་བཞིན་གྱིས་བླུག་པར་བྱ། །ཞེས་དང་ཡང་། རྟག་
ཏུ་མིག་སྨན་སྐྱེར་ཁཎྜ། ། མིག་ལ་ཕན་པའི་དེ་ཕྱིར་བསྟེན། ། ཞེས་གསུངས་
40
ཁམས་



པ་ལྟར་མིག་རང་ཉིད་ཀྱི་སྟོབས་སྐྱེད་ཅིང་བཅུད་ལེན་པའི་ཆེད་དུ་མིག་སྨན་སྐྱེར་
བའི་ཁཎྜ་རྟག་ཏུ་ཞག་བདུན་རེའི་ནང་ཐེངས་རེར་བླུགས་ཤིང་བསྟེན་པར་བྱ།
(ཐ) ནད་ཀྱི་ཇག་པ་བསྲུང་ཐབས། །
རྒྱུད་ལས། གློ་བུར་ནད་ལྔའི་དགྲ་ལ་སྐྱེལ་མ་བསྟེན། ། ཞེས་གསུངས་
པའི་གློ་བུར་ནད་ལྔའི་རྣམ་གྲངས་འདྲེན་ལུགས་མི་འདྲ་བ་མང་དག་ཅིག་མཆིས་
པས་དེ་ལ་ཅུང་ཟད་དཔྱད་པར་བྱ། དེ་ཡང་སྔ་རབས་པ་ཁ་ཅིག་ན་རེ། གློ་
བུར་དུ་སྲོག་གཅོད་པར་བྱེད་པ་ནད་ཀྱི་ཇག་པ་ནི། སྣ་ཁྲག་ཤོར་བ། གག་པ།
ཆུ་འགག་པ། སྲིན་ནད། ཉ་ལོག་སྟེ་ལྔ་ནི་ནམ་འོང་ཆ་མེད་པ་བྱུང་ན་ལོང་
མི་འོང་བས། མི་འབྱུང་བར་བསྲུང་བའམ། བྱུང་ན་གསོ་ཐབས་སྨན་སྐྱེལ་
མ་ལྟ་བུར་མི་འབྲལ་བར་བྱ་ཞེས་གསུངས། ཡང་རྩ་ཚིག་ཏུ་གློ་བུར་ནད་ལྔ་
ཞེས་པའི་གློ་བུར་གྱི་དོན་ནི་དུས་ཀྱི་མཐའ་ལ་གཟིགས་ཏེ་གསུངས་པ་ཡིན་གྱི།
གསོ་བྱེད་གཉེན་པོ་སྨན་ཕྲལ་མ་ཉིད་དུའམ་དུས་ཡུན་ཐུང་ངུའི་རིང་སྤྲོད་པ་ལ་
བྱ་བ་ཡིན། དཔེར་ན་རྩྭ་སྐམ་མེ་ལ་ཤོར་བའི་དུས་སུ་འབར་མ་ཐག་ཏུ་ཕུང་
ཆེན་པོའི་མེ་ལྕེ་མཆེད་པ་ལ་བྲེལ་ཏེ་གསོད་པའི་བྱ་བ་ལ་འཇུག་པ་བཞིན། དེ་
བས་གོང་དུ་བཤད་པ་བཞིན་ནམ་འོང་ཆ་མེད་དང་ལོང་མི་འོང་བའི་དོན་ཁོ་ན་
མ་ཡིན། དེ་ཡང་གོང་ལྟར་ན་གློ་བུར་ལྔ་ལས་གཞན་གྱི་ནད་རིགས་རླུང་ནད་
དྲུག་ཅུ་རྩ་གསུམ་སོགས་ནམ་འོང་གི་ཆ་ལ་ངེས་པ་ཡོད་པར་འདོད། ཀུན་ཀྱང་
རྐྱེན་བཞི་དང་གློ་བུར་ཕྲད་པ་ལས་གསོག་ལྡང་གི་ནད་སྐྱེད་ཕྱིར། རྐྱེན་དང་
ཕྲད་པ་གློ་བུར་ཡིན་པའི་རྒྱུ་མཚན་གྱིས་ནམ་འོང་ལ་ཆ་མེད། དེའི་ཕྱིར་མི་
འཐད། ཡང་གློ་བུར་དུས་ལ་འཛིན། རྐྱེན་ཕྲད་པའི་སྐད་ཅིག་མ་ཡིན།
- 41 -



སྐྱེ་མཆེད་གསོག་ལྡང་ལྷན་ཅིག་བྱེད་པར་འདོད་ན། ཡང་མི་འཐད། སྲིན་
ནད་དང་ཆུ་འགགས་སོགས་སྐྱེ་མཆེད་གསོག་ལྡང་ལྷན་ཅིག་མི་བྱེད་པའི་ཕྱིར།
སྲིན་ནད་དང་ཆུ་འགག་གློ་བུར་ཡིན་པར་ཁྱོད་ཀྱིས་འདོད། ཡང་གློ་བུར་ནད་
ལྔ་ནི་དགྲ་ལྟ་བུའི་ནད་བྱུང་མ་ཐག་གག་པས་ཟས་སྐོམ་མི་ཐར་རམ། ཕོ་ལོག་
གིས་ན་ཟུག་དྲག་ཏུ་སྐྱེད་པའམ། ་ ཉ་ལོག་པས་འགྲོ་མི་ནུས་པའི་ནད་དེ།
དུས་ཐུང་ངུར་བྱུང་བ་གང་ཞིག་ཕྲལ་མ་ཉིད་དུ་གསོ་དགོས་པ་ཡིན་ཏེ། མ་
གསོས་ན་གནས་སྐབས་ཀྱི་བྱ་བ་གེགས་པ་དང་བར་ཆད་བྱེད་འགྱུར་བས་རྐྱེན་གློ་ -
བུར་བས་སྐྱེད་པའི་ནད་ལ་བྱ། དེ་ཡང་དཔེར་ན་ཡུན་གྱིས་རྐྱེན་ལ་ཁེག་པས་
ཉིན་བཞིན་སྣ་ཁྲག་འཛག་པ་དང་། གློ་བུར་སར་འགྱེད་ཏེ་སྣ་ཁེལ་བ་ལས་སྣ་
ཁྲག་འཛག་པ་ལྟ་བུ་ལའང་སྣ་ཁྲག་འཛག་པ་གཅིག་ཡིན་ཀྱང་། དུས་ཀྱི་དབང་
གིས་ཡུན་དང་གློ་བུར་ལ་ཁྱད་པར་ཡོད། དེ་ཡང་གོང་དུ་བཤད་པ་ལྟར་རྩྭ་
སྐམ་མེ་ལ་ཤོར་བ་དང་འདྲ། ཅིག་ཤོས་མེ་དང་ཕྲད་མ་ཐག་འབར། ཅིག་
ཤོས་མེ་དང་ཕྲད་ཀྱང་མྱུར་ཏུ་མི་འབར་བར་སྔོན་དུ་དུ་བ་འབྱུང༌། བར་དུ་
ཡུན་གྱིས་འབར། ཡང་གོང་ལྟར་ན་ནད་ལྔ་བསྲུང་ཐབས་མི་ཤེས་ཚེ་གྲོ་བུར་
ནད་ལྔ་འབྱུང་ཚད་ལ་གསོ་ལོང་མེད་པར་འཆི་བའམ། ཡང་ན་ནད་དེ་ལས་མི་
ཐར་རམ། ། དེ་ཡང་འགལ། འགྲོ་བ་མིའི་ལུས་ཁམས་འདི་ཡང་ཕྱི་སྣོད་ཀྱི་
འབྱུང་བ་ཆེན་པོ་ལྔའི་རྗེས་སུ་འཇུག་སྟེ་ཆུའི་གཉེན་པོ་ལ་མེ་འབྱུང་བ་ཇི་བཞིན་
ནང་གི་ལུས་ལའང་ཉེས་གསུམ་གྱི་མཚན་ཉིད་ཕན་ཚུན་ཟླར་འགྲོ་བའང་ཡོད་དེ།
དཔེར་ན། ལུས་ལ་ཚ་བའི་ནད་ཀུནནས་རྒྱས་ཀྱང་ཉིན་འགའི་རྗེས་སུ་སྨན་
དཔྱད་མ་བྱས་ཀྱང་ངང་གིས་ཞི་འགྲོ་བ་དང༌། ཡང་ཡན་ལག་སོགས་སུ་མཚོན་
མཁཡ 42 ཡག་འདས་



རྨ་དོད་ཀྱང་སྨན་དཔྱད་མ་བྱས་ཀྱང་ངང་གིས་སོས་འགྲོ་བ་ཇི་བཞིན་གློ་བུན་
ནད་ལྔ་གང་རུང་ཞིག་བྱུང་ཀྱང་གསོ་ལོང་མེད་པར་འཆི་བའམ། ནད་དེ་ལས་
མི་ཐར་བ་མིན། སྣ་ཁྲག་ཐོལ་ཆེར་རེ་ཞིག་འབྱུང་ཡང་དེས་མི་འཆི་བར་ཕྲལ་
འཕྲལ་དུ་མ་བཅོས་ཀྱང་ལོ་ཟླའི་རིང་ སྣ་ ཁྲག་ཆད་འགྲོ་བ་མང་ཆེར་མཐོང་།
དེ་བས་གློ་བུར་ནད་ལྔ་གང་ཞིག་བྱུང་ཡང་གནས་སྐབས་སུ་ལུས་དང་ཚེ་དང་བྱ་
བ་ལ་སོགས་གེགས་བྱེད་པ་དང་བར་ཆད་འབྱུང་། ཕྱིས་སུའང་ནད་གཞུག་མ་ .
ལོན་པས་སྐྱོན་དུ་འགྱུར་རོ་ཞེས་ན་ཀུན་དང་མཐུན་པར་སྙམ། ཡང་ཁ་ཅིག་
གིས། རྡོ་ལ་སོགས་པས་ཡན་ལག་ཆག་གྲུམ་དུ་གྱུར་བ་ཞེས་གང་བྱུང་དུ་སྨྲས་
པ་འདི་དག་ཀྱང་དོན་ལ་གནས་པ་ཅི་ཡང་མེད། ཅིའི་ཕྱིར་རྡོ་ལ་སོགས་པས་
ཆག་གྲུམ་ཤོར་བའང་གློ་བུར་ནད་ལྔའི་གྲངས་སུ་འདྲེན་ན། འོ་ན་མེས་འཚིག་
པའམ། རླུང་གིས་ཕོག་པའི་ནད། ཁྱིས་རྨུག་པ། ཤིག་གིས་ཟོས་པ་སོགས་
ཀྱང་ཅིའི་མི་བགྲང་། ཀུན་ཀྱང་རྐྱེན་གློ་བུར་བས་སྐྱེད། ནད་ཡིན་པ་གཞི་ ་
གྲུབ་གོང་གི་དོན་དེ་ནི་ལྷན་ཅིག་སྐྱེས་པ་དང་། གློ་བུར་བའི་ནད་ཅེས་གློ་བུར་
བས་དོན་ཡིན་ཏེ། གློ་བུར་ནད་ལྔ་ཞེས་པའི་དོན་མ་ཡིན་ནོ། ཡང་དག་པ་ནི་
ཟུར་མཁར་བ་བློ་གྲོས་རྒྱལ་བོས་རྒྱུད་ཆུང་ལས་ལུང་དྲངས་ཏེ་སྨྲས་པ་གློ་བུར་
ནད་ལྔ་གེགས་པ་ཕོ་ལོག་དང་། ཞྭ་ལོག་ལྷོག་པ་སྣ་ཁྲག་སྐྱེལ་མ་བསྟེན།. ཞེས་
གསུངས་པ་ལྟར་རོ། །སྐྱེལ་མ་བསྟེན་ཐབས་ནི་རང་རང་གི་ལེའུར་གསུངས་བ་
བཞིན་གག་པ་ལ་ཞི་བཞུ་བཅད་གསུམ་གྱིས་བཅོས། ལྷོག་པ་ལ་མཐུན་པ་སྨན་
གྱིས་བསད་པ། མི་མཐུན་གཉེན་པོས་བསད་པ། ནུས་པ་སྔགས་ཀྱི་བསད་
པ་སོགས་གཞུང་ཟབ་མོ་རྣམས་སུ་གསུངས་པའི་བསྲུང་ཐབས། གསོ་ཐབས་
ཁ
43
ཨ་མས་ཁ་



མན་ངག་གི་མདུད་པ་གྲོལ་ཏེ་སྐྱེལ་མ་གཏོང་བར་བྱའོ། །
(ད) དེ་ལྟར་སྤྱད་པའི་ཕན་ཡོན།
གོང་དུ་བཤད་ཟིན་པ་དང༌། འཆད་འགྱུར་གྱི་བྱ་བ་ཐམས་ཅད་ཀྱང་
ཉིན་གཅིག་གམ་གཉིས་ཙམ་མ་ཡིན་པར་དུས་དང་རྣམ་པ་ཀུན་ཏུ་བྱ་བའི་ལས་
ཀུན་གྱི་སྤང་བླངས་སྙོམས་ཤིང་ཕྱོགས་རིས་མེད་པར་སྤྱོད་དགོས་པ་ཡིན་། དེ་
ལྟར་བྱས་པའི་ཕན་ཡོན་ལ་དཔལ་ལྡན་ཕ་ཁོལ་གྱིས། དེ་ལྟར་བདག་ནི་ཉིན་
མཚན་དུ། ། ཇི་ལྟ་བ་ནི་གནས་འགྲོ་ཞེས། །རྟག་ཏུ་དྲན་པ་ཉེར་འཇོག་པ། །
སྡུག་བསྔལ་སྣོད་དུ་མི་འགྱུར་རོ། །ཞེས་དང་འགྲེལ་བ་ཟླ་ཟེར་ལས། དེ་ལྟར་
གནས་པའི་སྐབས་ཉིད་ན་བདག་ནི་ཉིན་མོ་དང་མཚན་མོ་རྟག་ཏུ་ཅི་ཆོས་ལ་
སོགས་པའི་བྱ་བ་དང་ལྡན་ནམ་འོན་ཏེ་ཆོས་དང་མི་ལྡན་པར་འགྲོ་ཞིང་དུས་
འདའ་བ་ཡིན་ཞེས་དེ་ལྟར་རྟག་ཏུ་དྲན་པ་ཉེ་བར་འཇོག་ཅིང་ལས་ཐམས་ཅད་
དུ་ཡིད་ལ་བྱེད་པ་དག་ནི་སྡུག་བསྔལ་གྱི་སྣོད་དུ་མི་འགྱུར་གྱི། འཇིག་རྟེན་
འདི་དང་གཞན་ཀུན་ཏུ་དགའ་བ་ཉིད་དུ་འགྱུར་རོ། །ཡང་བྱང་ཆུབ་ལམ་རིམ་
ཆེ་བ་ལས། ཉིན་མོ་མཚན་མོའི་ཀུན་སྤྱོད་ཅི་ཙམ་ཡོད་དྲན་པར་བྱས་ནས་དེ་
དག་གི་བྱ་བ་དང་བྱ་བ་མ་ཡིན་པ་ཤེས་པར་བྱ་བ་དང་འཇུག་ལྡོག་གི་ཚེ་ནའང་ད་
ལྟ་འཇུག་ལྡོག་པའམ་ལྡོག་པ་འདི་དང་འདི་བྱེད་དོ་ཞེས་ཐམས་ཅད་ལ་ཤེས་
བཞིན་འཇུག་པའོ། དེ་ལྟར་བྱས་ན་ཚེ་འདིར་ཡང་ལྟུང་བས་མི་གོས་པ་དང་
ལམ་གྱི་རྟོགས་པ་མ་ཐོབ་པ་ཐོབ་པར་བྱ་བའི་རྒྱུའི་ཚོགས་ལ་གནས་པར་གསུངས་
སོ། །་་་་་
44 -



བཞི་བ། ་ འཇིག་རྟེན་མི་ཆོས་དང་མཐུན་པའི་སྤྱོད་ལམ། །
རྟོགས་པ་ལྷ་དང་མཉམ་ཡང་། །སྤྱོད་པ་མི་དང་བསྟུན་དགོས། །ཞེས་
པའི་ཚིག་འདིས་དོན་ཟབ་མོ་ཞིག་རྟོགས་ཐུབ་སྟེ། སོ་སོ་སྐྱེས་བོ་གང་འདྲ་ཞིག་
ཡིན་ཀྱང་མངོན་མཐོ་ངེས་ལེགས་ཀྱི་རྒྱུ་བཙལ་འདོད་པ་དང་། ཐར་བ་དང་
མཐོ་རིས་ཀྱི་གོ་འཕང་ཐོབ་འདོད་པ་སུའང་ཐོག་མར་འཇིག་རྟེན་པའི་དོན་ལ་མ་
རྨོངས་པར་དགེ་སྡིག་དང་ལེགས་ཉེས། སྐྱོན་ཡོན། བཟང་ངན་སོགས་ཀྱི་
སྤང་བླངས་ཀྱི་གནས་ཞིབ་རགས་ཕྲ་མོ་ཡོངས་སུ་རྟོགས་ཤིང་བློས་ཤན་འབྱེད་
པར་ནུས་དགོས། དེ་ཡང་སྐུ་གསུམ་སྤྲུལ་ཅིང་བསྒྱུར་བའི་སྐྱེ་བུ་དམ་པ་གང་
ཞིག་ཡིན་ནམ། ཡང་ན་སྔོན་མར་བསགས་པའི་བསོད་ནམས་ཀྱི་བག་ཆགས་
སད་པའི་སྐྱེས་བུའམ། སྨོན་ལམ་གྱི་མཚམས་སྦྱར་བའི་སྐྱེ་བུ་སོགས་གང་ཡང་
སྐྱེས་མ་ཐག་ཏུ་སངས་རྒྱས་སུ་སོང་བ་མེད་ན་ཐོག་མར་འཇིག་རྟེན་ཉིད་སློབ་
དཔོན་དུ་བསྟེན་ནས་དེ་ཡི་སྤྱོད་པ་ཐ་དག་མཐུན་མཇུག་གཤིབས་བདེ་ངང་ནས་
ཆོས་འབའ་ཞིག་སྒྲུབ་དགོས་པའོ། །དེ་ལ་ཤེས་རབ་བརྒྱད་བརྒྱ་བ་ལས། མི་
ཡི་ཆོས་ལུགས་ལེགས་སྤྱད་ན། །ལྷ་ཡུལ་འགྲོ་བ་ཐག་མི་རིང་། །ལྷ་དང་མི་ཡི་
ཐེམ་སྐས་ལ། ། འཛེགས་ན་ཐ་ད་བ་གམ་ན་ཡོད། ། ཅེས་དང་། ལེགས་
བཤད་རིན་པོ་ཆེའི་གཏེར་ལས། ། རིག་པས་དཔྱད་ན་ཆོས་ལུགས་མི་འགལ་
- 45



ཞིང་། ། འཇིག་རྟེན་བྱ་བ་ཀུན་ནས་ལེགས་སྒྲུབ་པ། དམ་པ་རྣམས་ཀྱི་སྤྱོད་
ཚུལ་ཇི་འདྲ་ཞིག ། བཤད་པ་འདི་ནི་ལེགས་བཤད་རིན་ཆེན་གཏེར། །
ཞེས་གསུངས་པ་ལྟར་མངོན་མཐོ་ངེས་ལེགས་ཀྱི་འབྲས་བུ་ཐོབ་འདོད་པ་དང་
ལེགས་ འདོད་ ཀྱི་ རྒྱུ་ གསོག་ པའི་ སྐྱེ་ བོ་ རྣམས་ ཀྱིས་ སྐྱེ་ བོ་ གསོ་ ཐིགས་ དང་།
བཤེས་སྤྲིངས། རིན་ཆེན་ཕྲེང་བ། ས་སྐྱ་ལེགས་བཤད་སོགས་ལས་བྱུང་བའི་
བསླབ་བྱའི་རིམ་པ་དག་ཡང་དང་ཡང་དུ་མཐོང་བར་བྱས་ཤིང་། ཡང་ཡང་
བསམ་ནས་རྒྱུད་ལ་ངེས་འབྱུང་མ་སྐྱེས་ཀྱི་བར་དུ་ཉམས་སུ་ལེན་པར་བྱའོ། །
(ཀ) མི་ཆོས་ལ་མཁས་པར་བྱ་ཐབས། །
དེ་ཡང་གཞན་ཕ་རོལ་ལ་སྔར་ཁས་བླངས་པའམ། གཏམ་གྱི་ཐ་ཚིག་
བོར་བའམ། ལས་དོན་ཆད་སྐོང་ཤོར་བ་སོགས་བྱ་བ་དང་ཚིག་བཏབ་ཡོད་པ་
རྣམས་མ་བརྗེད་པར་ཡིད་ལ་རྡོ་ཐོག་རི་མོ་བྲིས་པ་ཇི་བཞིན་ལས་དོན་ནན་དང་
བཙན་གྱིས་སྒྲུབ་པར་བྱ་ཞིང་། ཁས་བླངས་བའི་ཚིག་རྗེས་ལ་དོན་གྱིས་སྒྲུབ་ཏེ་
གཞན་ཕ་རོལ་བོ་མགུ་ཞིང་ཚིམ་པར་བྱ་བ་དང་། ཡང་འཇིག་རྟེན་ན་དམད་
པར་འོས་པའི་བྱ་བ་རྐུ་དང་ཇག་སོགས་ཀྱི་བྱ་བ་ནི་སྔར་འཁྲུལ་དབང་གིས་ཁས་
བླངས་སམ་ཆད་ཟིན་ཀྱང་རྗེས་སུ་དེ་ནི་མ་རབས་ཐ་ཤལ་གྱི་བྱ་བར་ངེས་ཤིང་
འབྱུང་བ་དྲན་ནས་ཐབས་དུ་མས་བཟློག་པར་བྱ་བ་ཡིན། བཟང་བོའི་དོན་
རྣམས་བཤོལ་ཀྱང་ལས་སུ་བརྩམས་ཏེ་འཇུག་འཁྱོལ་བར་བྱ། གཞན་ཡང་
འཇིག་རྟེན་ལ་རུང་བའི་བྱ་བ་གང་ཞིག་རྩོམ་ཡང་ཐོག་མར་བྱ་བ་དེའི་མགོ་
མཇུག་བར་རྐེད་ཀུན་ལ་བསམ་བློ་སྔོན་དུ་བཏང་ནས་བྱ་བ་འདི་ལ་གེགས་བར་
ཆད་ཅི་འབྱུང་གི་གྲབས་དང་སྟ་གོན་ཡོད་པ་གཞིར་བྱས་ནས་བླང་དོར་གང་
ཡཁ 46



དགོས་དེ་གནས་སྐབས་ཙམ་མ་ཡིན་པར་བྱ་བ་མཐའ་འཁྱོལ་རག་བར་དུ་སྒྲིམས་
ནས་ཕྱིས་སུ་བྱ་བའི་ལེགས་ཆ་ཡོངས་སུ་རྫོགས་པར་སྒྲུབ་པའམ་འཕེན་པ་ཞེས་
མཐའ་འཁྱོལ་བར་སྒྲུབ་པའོ། ། གཞན་གྱིས་ཟེར་ཚད་དང་བཤད་དོ་ཅོག་ལ་
བདེན་པར་མི་བཟུང་ཞིང་ལེགས་པར་བརྟགས་ཤིང་དཔྱད་དེ་བདེན་པའི་ངེས་
པ་རྙེད་ན་ད་གཟོད་དོན་བརྩི་བའམ་བཟུང་བ་དང་། རང་ཉིད་ཀྱིས་ཀྱང་སྨྲ་
ཚད་བསམ་བློ་ཡག་ཐོག་ཅིག་བཏང་རྗེས་སྨྲ་བ་དང༌། དེ་ཡང་རང་གི་སྐད་
ཆའི་མདོ་དོན་གང་ཡིན་པ་དེ་ནན་གྱིས་གདམ་པར་བྱའོ། ཆང་འཚོང་མ་དང་
སྨད་འཚོང་མ། གཡོ་ཅན་མ་སོགས་མདོར་ན་བུད་མེད་ངན་པའི་རིགས་ཀྱི་
ངག་ལ་ཉན་པར་མི་སྤྲོ་ཞིང་། རང་གི་བུད་མེད་ཡིན་ཀྱང་བྱས་ཚད་མཐོང་
ཚད་མི་སྨྲ་བར་ཟད་ཁ་ལྕི་བར་བྱ་དགོས། དེ་ལ་ཟུར་མཁར་བ་བློ་གྲོས་རྒྱལ་
བོས་ཀྱང་། ཁྱད་པར་དུ་བུད་མེད་ཀྱི་ངག་ནི་ཉེས་པ་ཐམས་ཅད་ཀྱི་རྩ་བ་ཡིན་
ཞེས་པའང་བུད་མེད་ཀྱི་རིགས་ཀུན་ལ་ཁྱབ་པ་མ་ཡིན་ཞིང་ངན་པའི་རིགས་ལ་
གོའོ། དེ་ཡང་བུད་མེད་ངན་པའི་རིགས་ནི། ཤེས་རྒྱ་ཆུང་བ། སྤྲོ་ཐུང་བ།
གཤིས་རྒྱུད་ངན་པ། མིག་འཁྱོག་པོར་ལྟ་བ། ཚིག་རྩུབ་སྨྲ་བ། ངོ་ལྐོག་
ལྡན་པ། གཞན་གྱི་སྐྱེ་བ་འདུད་པ། རྒྱུ་ནོར་ལ་འདོད་ཧམ་ཆེ་བ།： བཅས་
ཡིན་པས་དེ་དག་གི་ཁར་རྒྱུགས་ན་སྐྱེ་བ་ཉིད་ཀྱང་ངང་གིས་སྐྱོན་ཅན་རྣམས་སྡེ་
གྲལ་ལས་དབྱུང་བར་འགྱུར་རོ། རང་ལ་ལྷག་པར་བྱམས་པའི་དྲིན་ལྡན་གྱི་
བཤེས་གཉེན་དང་ཕ་མ། ཕུ་ནུ། གྲོགས་པོ་སོགས་རང་གིས་ཕར་རེ་ཤིང་
ལྟོས་དགོས་པའི་མི་རྣམས་ལ་རྫུན་ལྷད་ཞུགས་པའི་གཏམ་མི་སྨྲ་བར་དྲིས་པའི་
ཚིག་ལ་དོན་ལྷུག་པོར་སྨྲ་བ་དང་། དྲང་བདེན་གྱིས་ངོ་ལྐོག་མེད་པར་སྨྲ་བར་
ཡ -47 ཁ་



བྱ། རང་གི་ལུས་ངག་ཡིད་གསུམ་པོ་འཆལ་བར་མ་བཏང་བར་ཅམ་ཞིང་་
བརླིང་བ་དང༌། དལ་ཞིང་ལྷིང་འཇགས་དང་ཡིད་ཟབ་མོ་བྱས་ནས་འཕྲལ་
དང་ཡུན་ཏུ་རང་ལ་འགྲོགས་དགོས་པའི་མི་ལའང་མཐུན་ཞིང་གཤིབས་བདེའི་
སྒོ་ནས་དེའི་འབྱོར་གྱི་འོག་ཏུ་མ་ཚུད་པར་བྱས་ནས་འགྲོགས་དགོས། ཡང་
རང་ལ་གནོད་པར་བྱེད་པའི་དགྲ་བོའམ་ཞེ་འཁོན་ཡོད་པའི་མི་དག་ལ་གཉའ་
རེངས་སུ་མི་བཏང་བར་རྟབ་རྟབ་པོར་ཡང་མ་སོང་བར་ཡུན་གྱིས་འདམ་རིང་
བྱས་ནས་རིང་སྟབས་ཀྱིས་ཡིད་ལ་བཞག་སྟེ་ཐབས་མཁས་ཀྱིས་འདུལ་བར་བྱེད་
པ་ཡིན། ཤ་རུས་ཀྱི་ཉེ་མི་དང་འཁོར་བྲན་གཡོགས་ལ་སོགས་པ་དང་། རང་
ལ་ཚུར་རེ་ལྟོས་ཤིང་བའི་མི་རྣམས་ལ་ཤ་ཚ་ཞིང་བྱམས་པ་དང་སྙིང་རྗེ་སྒོ་ནས་
སྐྱོངས་དགོས་པ་དང་། སྔར་རང་ལ་དྲིན་སྦྱར་བའམ་བྱས་མྱོང་བའི་མི་རྣམས་
ལ་དྲིན་བྱ་བ་ཡིན་གྱི་ཕྲ་ཡི་དྭགས་ཀྱི་མིན་པར་རིང་བོ་ཉིད་དུ་མིག་གིས་ལྟོས་ཏེ་
དྲིན་མི་བརྗེད་པར་ཕྱིར་ལན་པ་བཟོ་བ་དང་། ལྷག་པར་དུ་རང་གི་བློ་སྒོ་
འབྱེད་པའི་བཤེས་གཉེན་དང༌། རང་ལ་དྲིན་མཛད་དམ་མ་མཛད་ཅི་རིགས་
ཀྱང་ཕ་མ་དང་ཕུ་ནུ་མེས་པོ་སོགས་རྒས་པའི་མི་རྣམས་ལ་གུས་པ་དང་བཅས་
ཕུད་དུ་ཁུར་དགོས། རང་སྐྱེས་སའི་ཡུལ་དང་སྡོད་ས་སོགས་ཡུལ་གྱི་མི་རྣམས་
དང༌། རྒྱུན་དུ་རང་གི་འགྲོགས་པའི་མི་རྣམས་ལ་ནི་བློ་སེམས་བསྟུན་ཞིང་
འགྲིག་ཅིང་མཐུན་པས་སྒོ་ནས་འགྲོགས་པ་དང་། སོ་ནམ་བྱ་བཞག་སོགས་
འཇིག་རྟེན་ན་ནོར་གསོག་ལོངས་སྤྱོད་སྐྲུན་པར་བྱེད་པའི་བྱ་བ་གང་ཡང་ལས་
ཡང་བཅོས་སུ་མ་སོང་བར་ཕྲ་ཞིབ་ཀྱིས་སྒྲུབ་དགོས་པ་དང་ཆུང་ངུ་ནས་གསོག་
སྐྲུན་བྱེད་དགོས། བསགས་པའི་རྒྱུ་ནོར་རྣམས་ཀྱང་ཕྱིས་ནམ་ཞིག་གི་ཚེ་ན་ ་
- 48 -



དགོས་ངེས་གང་གི་ཕྱིར་དུ་གཏོང་དགོས་པའི་དུས་ལ་བབས་ནའང་སེར་སྣ་ཅི་
ཡང་མེད་པར་རྩིང་བོར་སྤྱོད་རྒྱུ་ནི་ཟས་ནོར་ལ་སྙིང་བོ་ལེན་པ་ཡིན་པ་ཤེས་པར་
བྱ། དེ་ལྟར་མ་ཡིན་པར་བསགས་པའི་རྒྱུ་ནོར་ལ་སྙིང་བོ་ཅི་ཡང་ལེན་མི་ཐུབ་
པ་ནི་སྙིང་ཐིགས་སྔོན་འགྲོ་སོགས་སུ་གསུངས་པ་ལྟར་དུས་ད་ལྟ་ཉིད་ནས་མི་དེ་
ལོ་ཡི་དྭགས་ཀྱི་རྒྱུ་ཡོངས་སུ་མཐུན་པ་དང་འདྲའོ། གཞན་ཡང་གཞུང་རྩོད་པ་
དང་བྱ་བ་གང་ཞིག་ཡིན་ཀྱང་རང་ཉིད་ཀྱིས་མི་ཤེས་པའི་གནས་དེ་ཤེས་ཁུལ་
བཙན་གྱིས་བྱ་བ་དཔེར་ན་ར་སུག་ལུག་སྦྱོར་ལྟ་བུའི་ཨུ་ཚུགས་བྱེད་པ་ནི་བོང་
རྒན་དར་ལ་འཆོང་བའི་དཔེར་འགྱུར་བས་དེ་ལྟར་མི་བྱ་བར་མ་ཤེས་པའི་གནས་
དེ་ཁས་བླངས་ཤིང་ཕམ་མོ་ཞེས་མགོ་བོ་སྨད་དེ་གཞན་ལ་དྲི་བ་དང༌། ཡང་
གཞུང་དང་བྱ་བ་རྩོད་པ་ལས་རྒྱལ་ནའང་ཕ་རོལ་བོ་ལ་བརྙས་པ་ཚོད་ཟིན་དང་
ཆོག་ཤེས་བྱ་དགོས། དེ་ལྟར་མཁས་པའི་བློ་གྲོས་དང་ལྡན་པ་ན་ང་རྒྱལ་དང༌
དྲེགས་པ་སྐྱུང་ཞིང་། རྒྱུ་ནོར་ལོངས་སྤྱོད་ཀྱིས་ཕྱུག་པོར་གྱུར་ནའང་སེམས་ཀྱི་
མགུ་ལ་ལོངས་རྒྱུ་མེད་པར་རྟོགས་ནས་དེ་ཙམ་གྱིས་ཆོག་ཤེས་པར་བྱ་བ་དང༌།
རང་ལས་དམན་པའི་མི་བྲན་གཡོག་སོགས་ལ་ཁྱད་པར་དུ་མི་གསོད་ཅིང་དེ་དག་
ལ་རང་གི་ཚ་བོ་དང་ཚ་མོ་ ༣ ལྟ་བུའི་འདུ་ཤེས་བཟུང་ནས་བྱམས་པས་སྐྱོང་་་
དགོས་པ་དང་། ནང་ལས་མཛོi་བ་རྣམས་ལ་ཕ་མ་དང་སློབ་དཔོན་གྱི་འདུ་
ཤེས་བཟུང་ནས་ཕྲག་དོག་སྤང་པ་དང་། དེ་བཞིན་རྔོན་པ་དང་རྐུན་མ་བཤའ་
མཁན་ལྟ་བུའི་མི་ངན་པའི་རིགས་རང་གི་འཁོར་ཏུ་བསྟེན་ནམ་གཡོག་ཏུ་རྫི་མི་
བྱ་ཞིང་བན་བོན་ལ་སོགས་མཐུ་གཏད་པར་དགའ་བའམ་དྲག་པོའི་ཆོས་བྱེད་པ་
དག་ལ་དགྲར་ཡང་མི་བསླང་ལ་གཉེན་ཏུ་མི་བྱ་བར་ བཏང་སྙོམས་སུ་བཞག
s



རང་ཉིད་དབུལ་ཞིང་ཕོངས་པར་གྱུར་ཀྱང༌། གཞན་གྱི་ནོར་ལ་མི་འབགས་ཏེ་
རློམ་པས་དབང་བར་མི་བྱ་བ་དང་། གཞན་ལ་རྫུན་དང་ངན་གཡོ་སོགས་ཚུལ་
མིན་གྱི་ལས་བྱས་པས་རྣམ་སྨིན་གྱི་འབྲས་བུ་རང་ལ་འཁོར་བར་ཤེས་ནས་སྤངས་
པ། འཇིག་རྟེན་དང་འཇིག་རྟེན་མ་ཡིན་པའི་ལྷ་སོགས་དཔང་བོར་བཙུགས་
ནས་མནའ་འམ་དམ་ཚིག་བསྒྲགས་པའི་རིགས་ལ་མི་འགལ་བར་འཛེམས་པ་
དང་བསྲུང་དགོས། བྱ་བ་གང་ཞིག་རྩོམ་པའི་དུས་ནའང་གོང་དུ་བཤད་པ་
ལྟར་བསམ་བློ་སྔོན་དུ་བཏང་ནས་ཕྱིར་འགྱོད་པ་མི་ཡང་བ་ཞིག་བྱེད་དགོས།
ཡང་མི་འགྱོད་པའི་བྱ་བ་གང་ཞིག་ཡིན་ཡང་དེ་ཉིད་མཐའ་འཁྱོལ་རག་བར་
ཏུའམ་རྫོགས་མ་སོང་གི་བར་དུ་བློ་ཡི་རྡོག་རྩེ་གཏད་དེ་བསྒྲུབ་པར་བྱ། རང་
ལས་ངན་པའམ་ཡང་ན་མི་ངན་པ་རིགས་རྒྱུད་མ་དུལ་བ་དང་། ཕྱོགས་ཞེན་
ཆེ་བ། སྤང་བླང་གི་གནས་ལ་རྨོངས་པ། ངན་གོམས་སུ་ལོབས་པ་ལྟ་བུའི་མི་
རྣམས་ལ་དབང་མི་བསྐུར་བར་རང་ཉིད་དབང་དང་ལྡན་པར་བྱ། མདོར་ན་
ལུས་སེམས་གཉིས་ཀ་མི་ན་བར་འདོད་ཅིང་ལུས་སེམས་ཐ་མལ་དུ་བསྲུང་འདོད་
པ་གང་དག་གིས་དུས་དང་རྣམ་པ་ཀུན་ཏུ་སེམས་རྒྱུད་དྲང་ཞིང་སྟོབས་དང་ལྡན་
པ། ངང་རྒྱུད་རིང་བ། ཁོང་ཡངས་པ། བློ་ཆེ་བ། མིག་རྒྱང་རིང་བ།
ཐབས་དུ་མ་དང་ལྡན་པ་བཅས་བྱས་ནས་འཇིག་རྟེན་མཐུན་འཇུག་གི་ལས་དང་།
དགྲ་གཉེན་སྤང་བླངས། ལེགས་ཉེས་ཤན་འབྱེད་བཅས་ཀྱི་གནས་སོ་སོ་མ་
འདྲེས་པར་འབྱེད་པའི་བློ་དང་ལྡན་དགོས་ལ། བརྩམས་པར་བྱ་འོས་པའི་
ལས་ཀ་རྣམས་ཀྱང་དུས་སུ་བྱས་ནས་ནར་འགྱངས་སུ་མ་བཏང་བར་ཉམས་སུ་
བླངས་པ་གཅེས་སོ། །
- 50 -



(ཁ) མི་ཆོས་ལ་སྤྱད་པའི་འབྲས་བུ།
རྒྱུད་ལས། དེ་འདྲ་གཅིག་པུར་སྐྱེས་ཀྱང་གཞན་ལ་དབང་མི་འཆོར།
། བྲན་གྱི་ལུས་ཀྱང་སྐྱེ་བོ་མང་བོའི་དཔོན་ཏུ་འགྱུར། ། ཞེས་གསུངས་སོ། །
ས
ཁམ 51 --



་ ལྔ་བ། ། དམ་པ་ལྷ་ཆོས་དང་མཐུན་པའི་སྤྱོད་ལམ།
དཔལ་རྡོ་རྗེ་རྩེ་མོ་ལས། འཚོ་བའི་སྲོག་གི་ཕྱིར་ཡང་ནི། བྱང་ཆུབ་
སེམས་ནི་དོར་མི་བྱ། ཞེས་གསུངས་པ་ལྟར་གང་ཟག་གི་ལུས་སེམས་གཉིས་ཀ་
མི་ན་བར་གནས་པར་འདོད་པ་དང་། ལུས་ཐ་མལ་དུ་བསྲུང་བར་འདོད་པའི་
གང་ཟག་གིས་སྲོག་འཚོ་བའི་ཕྱིར་ཏུ་ཡང་བྱང་ཆུབ་ཀྱི་སེམས་ནམ་ཡང་དོར་བར་
མི་བྱ་སྟེ། དེ་དོར་བས་ནི་ལུས་རྟེན་རྙེད་ཅིང་སྲོག་འཚོ་བ་ལ་སྙིང་བོ་ཅི་ཡང་
ལེན་མི་ཐུབ་པར་དུད་འགྲོ་དང་ཡང་ཁྱད་པར་མེད་པར་གསུངས། དེ་ཡང་
སྤྱོད་འཇུག་ལས། ཕྱུགས་ཀྱིས་སྒྲུབ་ནའང་མི་དཀོན་པའི། །མནོག་ཆུང་གང་
ཡིན་དེ་དོན་དུ། ། དལ་འབྱོར་ཕུན་ཚོགས་རྙེད་དཀའ་འདི། ། ལས་ཀྱིས་
མནར་བ་རྣམས་ཀྱིས་བཅོམ། །ཞེས་བྱང་ཆུབ་སེམས་དཔའི་ལམ་གྱི་རིམ་པ་
དག་མཐོང་བ་ལ་བརྩོན་པ་མི་བྱེད་ཅིང་། མདོ་སྡེ་གཞུང་རྣམས་ལ་བློའི་དཔྱད་
པ་བ་སྤུའི་ཉག་མ་ཙམ་ཡང་མི་གཏོང་བར་ཉིན་བཞིན་བཟའ་འཐུང་ཁོ་ན་འབོད་
དེ་ལུས་རྟེན་འདི་བཟའ་འཐུང་གི་གཡོག་ཏུ་ཁོལ་བ་དེ་དག་གིས་ནི་རྙེད་དཀའ་
བའི་དལ་འབྱོར་ལུས་རྟེན་འདི་རང་གིས་བཅོམ་པ་དང་གཉིས་སུ་མེད། ཡང་
བཟའ་འཐུང་བྱས་པའི་ཕན་ཡོན་ཀྱང་ལ་ལས་ལུས་ཀྱི་ཤ་ཚིལ་རྒྱགས་ཕྱིར་འདོད་
པ་དང་། རྒྱུ་ནོར་བསགས་པའི་གཡོག་ཏུ་ལུས་གསོ་བར་འདོད་པ་སོགས་ལོག་
ཁ 52 —



་
པའི་ལྟ་བ་ཐ་ཤལ་ཅན་མང་དུ་བདོག་པས་དེ་ལ་བཤེས་སྤྲིངས་ལས། ཁོ་ཟས་
སྨན་དང་འདྲ་བར་རིག་པ་ཡིས། །འདོད་ཆགས་ཞེ་སྡང་མེད་པར་བསྟེན་བགྱི་
སྟེ། ། རྒྱགས་ཕྱིར་མ་ལགས་བསྙེམ་པའི་ཕྱིར་མ་ལགས། ། མཚག་ཕྱིར་མ་
ལགས་ལུས་གནས་འབའ་ཞིག་ཕྱིར། ། ཞེས་དལ་འབྱོར་གྱི་ལུས་འདི་བདེ་བར་
གནས་ཕྱིར་ཡིན་པ་དང་། ལུས་བདེ་བར་གནས་ཀྱང་བྱ་བའི་ཆོས་གང་ཞིག་ལ་
འབད་དམ་སྙམ་ན། དེ་ལ་ཡང་ལམ་སྒྲོན་ལས། རང་རྒྱུད་རྟོགས་པའི་སྡུག་
བསྔལ་གྱིས། །གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་
ཀུན་ནས་འདོད། ། སྐྱེ་བུ་དེ་ནི་མཆོག་ཡིན་ནོ། ། ཞེས་གཞན་རྒྱུད་ཀྱི་སྡུག་
བསྔལ་ཀུན་རིག་པས་སྣང་བར་བྱས་ནས་སེམས་ཅན་ཐམས་ཅད་སྡུག་བསྔལ་
དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག་སྙམ་པའི་སེམས་བྱུང་གི་བློ་དེ་ནི་
སྐྱེ་བུ་ཀུན་གྱི་མཆོག་ཡིན་མོད། ཡང་དེང་གི་དུས་འདིར་མི་བཅུ་ཚོགས་པ་ལས་
དྲུག་གི་སེམས་སུ་གཞན་རྒྱུད་ཀྱི་སྡུག་བསྔལ་ཟད་འདོད་པ་ལྟ་ཞོག ་ རང་
ཡང་ཆོས་སྲིད་དགེ་སྡིག་གི་ལས་གང་ལ་འཇུག་དགོས་པའང་མི་ཤེས་པར་རྒྱུ་ནོམ་
བཟའ་བཏུང་གི་བྲན་ཏུ་བྱས་ནས་ཕྱི་མར་ཀྱང་ཕྱུག་ཚང་ཅིག་ཏུ་སྐྱེས་ན་ཅི་མ་
རུང་སྙམ་པའི་བློ་ཀུན་ནས་སྦག་འདུག་པས།་ སྤྱོད་འཇུག་ལས། སེམས་ཅན་
དེ་དག་རྣམས་སྔོན་ལ། ། རང་གི་དོན་དུའང་འདི་འདྲའི་སེམས། །རྨི་ལམ་
དུའང་མ་རྨིས་ན། ག་ཞན་གྱི་དོན་དུ་ག་ལ་སྐྱེས། །ཞེས་དེ་ལྟར་གསུངས་ཡོད་
པས་སྤྱོད་པ་ཀུན་གྱི་ནང་ནས་ཐོག་མར་གོང་དུ་བཤད་པ་ལྟར་འཇིག་རྟེན་མི་
ཆོས་ཀྱི་སྤྱོད་པ་འདི་རྨིང་དུ་བཏིང་ནས་ཕྱིས་དམ་པ་ལྷ་ཆོས་ཀྱི་སྤྱོད་པ་འདི་དག་
ལ་དམ་བཅས་ཤིང་བསྲུང་བར་བྱའོ། དེ་ལ་ཡང་རྒྱུད་ལས་བདེ་བར་འདོད་
- 53 ཁ



ཕྱིར་ཆོས་ལ་འབད་པ་སྟེ། དེ་ནས་དམ་པ་ལྷ་ཆོས་སྤྱོད་པ་ནི། །སེམས་ཅན་
ཐམས་ཅད་བདེ་བར་འདོད་པའི་ཕྱིར། ། རྩོམ་པ་ཀུན་ལ་འཇུག་ཅིང་ཆོས་མེད་
ན། །དེ་ཉིད་སྡུག་བསྔལ་རྒྱུ་ཕྱིར་ཆོས་ལ་འབད། །ཞེས་གསུངས་པ་ལྟར་འགྲོ་
བ་མི་ཡི་ལུས་ཅན་སེམས་ཅན་ཐམས་ཅད་བདེ་བར་འདོད་པའི་ཕྱིར་ཏུ་འཇིག་
རྟེན་གྱི་བྱ་བ་སོ་ནམ་པ། ཚོང་ལས་བྱེད་པ། ཞིང་ཕྱུགས་སོགས་སྣ་ཚོགས་
རྩོམ་པ་ཀུན་ལ་འབད་པས། འཇུག་ཅིང་དོན་གཉེར་དུ་ཟིན་མོད་སངས་རྒྱས་
བཅོམ་ལྡན་འདས་ཀྱིས་མཛད་པའི་ཆོས་ལག་ཏུ་ལེན་པའི་ཚུལ་སྒྲུབ་པ་བྱེད་
ལུགས་གཏན་ལ་ཕབས་པ་ལུང་གི་བསྟན་པ་དང་། གཏན་ལ་ཕབས་པ་རྣམས་
ཇི་ལྟར་གཏན་ལ་ཕབས་པ་དེ་ལྟར་སྒྲུབ་པ་རྟོགས་པའི་བསྟན་པ་གཉིས་སོགས་
ཀྱིས་བསྡུས་པའི་དམ་པའི་ཆོས་ཉམས་སུ་བླངས་པ་ན་འདོད་ཡོན་ལྔ་ལ་ལོངས་
སྤྱོད་པ་ཡང་ཚེ་འདིའི་བདེ་བ་ཉིད་ཙམ་ལས་ཕྱི་མ་ཉམས་སུ་མྱོང་འགྱུར་གྱི་སྡུག་
བསྔལ་ཆེན་པོའི་རྒྱུའམ་འགྱུར་བའི་སྡུག་བསྔལ་ཡིན་ཕྱིར། ་འདི་ཕྱི་གཏན་དུ་
བདེ་བ་ཐོབ་པར་འདོད་པ་རྣམས་ཀྱིས་དམ་པའི་ཆོས་ལ་རབ་ཏུ་འབད་པར་བྱ་
དགོས། དེ་ཡང་གསོ་བ་རིག་པའི་སྨན་དཔྱད་བྱེད་པ་ལ་ཆོས་ཀྱི་སྤྱོད་པ་སྟོན་
པ་འདི་དགོས་པ་ཅི་ཡོད། ཅེས་དྲིས་ན། དེ་ལ་སློབ་དཔོན་གྱིས། སེམས་
ཅན་ཐམས་ཅད་བདེ་འདོད་ཕྱིར། ། རྩོམ་པ་ཀུན་ལ་འཇུག་པར་འདོད། །
བདེ་བ་ཆོས་མེད་བར་མ་ཡིན། །དེ་བས་ཆོས་ལ་བརྩོན་པར་བྱ། །ཞེས་དང་།
རྗེ་བཙུན་བྱམས་པས། རིག་པའི་གནས་ལྔ་དག་ལ་མཁས་པར་མ་བྱས་ན། །
འཕགས་མཆོག་གིས་ཀྱང་ཐམས་ཅད་མཁྱེན་པར་མི་འགྱུར་ཏེ། །དེ་བས་
གཞན་དག་ཚར་བཅད་པ་དང་རྗེས་བཟུང་དང་། །རང་ཉིད་ཀུན་ཤེས་བྱ་ཕྱིར་
- 54 ཁ་



དེ་ལ་བརྩོན། །ཞེས་སོགས་མང་དུ་གསུངས་པ་དང་། ཡང་དམ་པའི་ཆོས་ལ་
སྤྱོད་པ་འདིའང་འཚོ་བྱེད་སྨན་པ་ཁོ་ན་ལ་གསུངས་པར་མི་གོ་བར་སོ་སོ་ཀུན་ལ་
ཁྱབ་པར་གོའོ། ་་
(ཀ) ཆོས་བྱ་བའི་ཐབས་ལས་བསྟེན་བྱ་དགེ་བའི་བཤེས་གཉེན་གྱི་
མཚན་ཉིད། །
མདོ་སྡེ་རྒྱན་ལས། ། བཤེས་གཉེན་དུལ་བ་ཞི་བ་ཉེར་ཞི་བ། ། ཡོན་ཏན་
ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྫོགས་པ་སྨྲ་མཁས་ལྡན།
། བརྩེ་བས་བདག་ཉིད་སྐྱོ་བ་སྤངས་ལ་བརྟེན། ། ཞེས་གསུངས་པ་ལྟར་བསྟེན་
བྱ་དགེ་བའི་བཤེས་གཉེན་ལ་ཆོས་བཅུ་དང་ལྡན་པའི་མཚན་ཉིད་འདི་དག་ཚང་
དགོས་སྟེ། བཤེས་གཉེན་དུལ་བ་ཞེས་བསྟེན་བྱེད་སློབ་མའི་རྒྱུད་བཏུལ་་༌་
དགོས་ན་ཐོག་མར་གཤེས་གཉེན་རང་རྒྱུད་དུལ་བའི་ཡོན་ཏན་ཆགས་དགོས་ཏེ།
དེ་ཡང་རྒྱུ་ཁྱད་པར་བ་ལས་བྱུང་བའི་འབྲས་བུ་ལ་ཡོན་ཏན་ཞེས་སུ་བརྗོད་དེ།
དཔེར་ན་ཆང་གི་རྒྱུ་ཁྱད་པར་བ་ལས་འབྲས་བུར་རོར་འགྱུར་བ་ཇི་བཞིན་རྒྱལ་
བའི་བསྟན་པ་རིན་པོ་ཆེ་ལ་ཞུགས་པའི་རྒྱུ་ཁྱད་པར་ལས་འབྲས་བུ་རྒྱུད་རྒོད་
ཅིང་གྱོང་བོ་འདི་འདུལ་བ་བཞིན་ནོ། ། དེ་ལ་བྱང་ཆུབ་ལམ་རིམ་ཆེན་མོ་ལས།
རྟ་དམུ་རྒོད་འདུལ་སྦྱོང་མཁན་གྱིས་སྲབ་བཟང་བོ་འདུལ་བ་ལྟར། ཞེས་་་
གསུངས་པའི་དགེ་བའི་བཤེས་གཉེན་ལ་སློབ་མ་འདུལ་ནུས་པའི་ཡོན་ཏན་དང་
ཚུལ་ཁྲིམས། བསླབ་བྱ་སོགས་རང་རྒྱུད་དུལ་བའི་མཚན་ཉིད་དེ་ཚང་དགོས།
ཞི་བ་ནི་དེ་ལྟར་ལེགས་པར་སྤྱད་པའི་སྤང་བླང་གི་འཇུག་ལྡོག་ལ་དྲན་པ་བརྙེས་
པོ་དང་། ཤེས་བཞིན་དུའམ། བག་ཡོད་ཀྱིས་བསྟན་པས་སེམས་ནང་དུ་ཞི་
་ཡ 55 -



བར་གནས་ནས་འཇུག་བྱའི་ཡུལ་ལ་མ་རྨོངས་ཤིང་རྩེ་གཅིག་གཏད་ཅིང་གནས་
ཐུབ་པས་ཏིང་འཛིན་གྱི་བསླབ་པ་སྐྱེས་པའོ། །ཉེ་བར་ཞི་བ་ནི་སེམས་ལས་སུ་
རུང་བའམ་ལས་སུ་འོས་ཤིང་བསྟོད་པའི་བྱ་བ་དང་ཆོས་གང་ཡིན་པ་དེ་ལ་་
བརྟེན་ནས་ཡང་དག་པའི་དོན་ལ་སོ་སོར་དཔྱད་པའི་ཤེས་བྱ་རབ་ཏུ་རྣམ་པར་
འབྱེད་པའི་བློའི་ཤེས་རབ་ཕྲ་མོའི་ཁསླབ་པ་སྐྱེ་བའོ། ཡོན་ཏན་ལྷག་པ་ནི།
དེ་ལྟར་ཡང་ལུང་རྟོགས་ཀྱི་བསྟན་པའི་ཡོན་ཏན་ལྡན་ཡང་སློབ་མ་ལས་དམན་པ་
དང་མཉམ་པས་མི་ཆོག་པས་ཡོན་ཏན་ལྷག་པ་ཞིག་དགོས་ཏེ། དེར་ཡང་།
དམན་པ་བསྟེན་པས་མི་དག་ཉམས་འགྱུར་ཞིང༌། ཐད་ཀར་བབ་པ་བརྟེན་
པའི་སོ་ན་གནས། ། གསོ་བ་བསྟེན་པས་དམ་པ་ཐོབ་འགྱུར་བ། ། དེ་ཕྱིར་
བདག་གིས་གཙོ་བོར་བསྟེན་པར་བྱ། །ཚུལ་ཁྲིམས་ཉེ་བར་ཞི་བ་དང་། །ཤེས་
རབ་ཆེ་མཆོག་ལྡན་པ་ཡི། །གཙོ་བོ་གང་ཡིན་དེ་བསྟེན་ན། གཙོ་བོ་བོས་ཀྱང་
ཆེས་གཙོར་འགྱུར། . ། ཞེས་སོ། བརྩོན་བཅས་ནི་གཞན་གྱི་དོན་ལ་སྤྲོ་བ་
བརྟན་པའོ། ལུང་གིས་ཕྱུག་ནི་སངས་རྒྱས་ཀྱི་བཀའ་ཐམས་ཅད་བརྗོད་བྱ་
བསླབ་པ་གསུམ་གཙོ་བོར་གྱུར་བའི་སྒོ་ནས་བརྗོད་བྱེད་སྡེ་སྣོད་གསུམ་དུ་བཞག་
པ་སྟེ། འདུལ་བའི་སྡེ་སྣོད། མདོ་སྡེའི་སྡེ་སྣོད། མངོན་པའི་སྡེ་སྣོད།
བཅས་ལྷག་པ་ཚུལ་ཁྲིམས་ཀྱི་བསླབ་པ། ལྷག་པ་ཏིང་ངེ་འཛིན་གྱི་བསླབ་པ།
ལྷག་པ་ཤེས་རབ་ཀྱིས་བསླབ་པ་བཅས་གཙོར་གྱུར་བའི་ལུང་དང་རྟོགས་པའི་
ཡོན་ཏན་གྱིས་ཕྱུག་པའོ། །རབ་ཏུ་རྟོགས་ནི་དེ་ཉིད་རབ་ཏུ་རྟོགས་པའོ། སྨྲ་
མཁས་པ་ནི་ཇི་ལྟར་གནས་པའི་དོན་ལ་རབ་ཏུ་མཁས་ཤིང་དེའི་དོན་རྣམས་ལ་
གདུལ་བྱའི་བློ་ལ་སྐྱེལ་བར་ངག་བཟོ་མཁས་པའོ། བརྩེ་བ་ནི་ཆོས་སྟོན་པའི་
པས– 56 -



ཀུན་སློང་ཡང་དག་པ་སྟེ་རྙེད་བཀུར་དང་ཡོན་ནོར་ལ་མི་བལྟ་བར་བྱམས་པ་
དང་སྙིང་རྗེས་ཀུན་ནས་བསླངས་ཏེ་སྟོན་པའོ། སྐྱོ་བ་སྤང་བ་ནི་ཡང་ཡང་
འཆད་པས་མི་ངལ་བ་སྟེ་འཆད་པའི་དཀའ་སྤྱད་བཟོད་པའོ། ། དེ་ལྟར་ཆོས་
བཅུ་དང་ལྡན་པའི་བཤེས་གཉེན་འདི་དག་ནི་བརྟེན་པའི་ཡུལ་དུ་འོས་སོ་ཞེས་
གཞུང་ཆེ་དྲག་མང་ན་གསུངས་པ་ལྟར། རྒྱུད་ལས། མོས་པའི་བཤེས་གཉེན་
ཅིག་ཤོས་རིང་དུ་སྤང་། ཞེས་གསུངས་པ་ལྟར་དེ་ཡང་ཡིད་དང་བ་དང་རབ་
ཏུ་མོས་པའི་སྒོ་ནས་ཐོག་མ་ཉིད་དུ་དགེ་བའི་ལམ་སྟོན་ཅིང་མཐོ་རིས་དང་ཐར་
བའི་གྲོགས་བྱེད་ནུས་པའི་བཤེས་གཉེན་བསྟེན་ཏེ། ཆོས་ཉན་པ་དང་་བསྟེན་
ཅིང་བཀུར་བ་ལ་སོགས་པས་མཆོད་པར་བྱ་བ་ཡིན་ནོ། ། དགེ་བའི་བཤེས་
གཉེན་བསྟེན་པའི་ཅིག་ཤོས་མི་དགེ་བའི་བཤེས་གཉེན་ཏེ་སྡིག་པ་དང་ངན་སོང་
གི་གནས་ལ་སྦྱོར་བར་བྱེད་པ་གང་ཡིན་པ་རྣམས་ནི་རིང་དུ་སྤང་བར་བྱའོ། །
(ཁ) ཆོས་བྱ་བའི་ཐབས་ལས་མི་དགེ་བ་བཅུ་སྤང་བ།
གོང་དུ་བཤད་པ་ལྟར་མཚན་ཉིད་ཀྱི་ཆོས་བཅུ་དང་ལྡན་པའི་དགེ་བའི་
བཤེས་གཉེན་མཆོག་དམ་པ་གང་དེས་ཆོས་ཀྱི་སྙིང་བོ་གདམས་པ་ལྟར། ལུས་
ཀྱི་སྒོ་ནས་གཞན་སྲོག་གཅོད་པ། གཞན་གྱི་ནོར་འཕྲོག་ཅིང་རྐུ་བ། ལོག་
པར་གཡེམ་པ་སྟེ་ཆུང་མ་ལས་གཞན་དུ་གྱུར་པའི་བུད་མེད་ལ་སྤྱོད་པ་གསུམ་
སྤང་བ། ངག་གི་སྒོ་ནས་མི་བདེན་པ་རྫུན་སྨྲ་བ།: ལུང་དུ་མ་བསྟན་པའི་
དགོས་མེད་ཀྱི་ཚིག་གང་བྱུང་དུ་སྨྲ་བས་ངག་འཆལ་དང་། ： ཁྲོས་ཏེ་གཞན་དུ་
གནད་ལ་འཛུགས་པའི་ཚིག་རྩུབ་སྨྲ་བ་དང་། ཕྲ་མས་མཛའ་བ་སོ་སོར་འབྱེད་
པའི་དབྱེན་སྦྱོར་བཅས་བཞི་སྤང་བ་དང་། ཡིད་ཀྱི་སྒོ་ནས་གཞན་གྱི་རྒྱུ་ནོར་
- 57 -
--
-
-



ལ་རེ་བའི་བརྣབ་སེམས་དང་། སེམས་ཅན་ལ་སྡང་བ་དང་བརྣག་པར་འཛིན་
པའི་གནོད་སེམས་དང་། ལས་རྒྱུ་འབྲས་དང་འཇིག་རྟེན་ཕ་རོལ་སོགས་མེད་
པར་འཛིན་པའི་ལྟ་བ་ཕྱིན་ཅི་ལོག་པ་སྟེ་དེ་གསུམ་སྤང་བའོ། དེ་ལྟར་ལུས་
ངག་ཡིད་གསུམ་གྱི་བྱ་བའི་ལས་དགེ་སྡིག་གང་ལ་སྦྱར་བ་དེས་འབྲས་བུའང་དེ་
དང་མཉམ་པར་འབྱུང་བ་ཡིན་ཏེ། དེ་ལ་སློབ་དཔོན་བརྙས་པའི་རྣམ་སྨིན་
བཤད་པ་ལས་ཀྱང་། ཚིགས་བཅད་གཅིག་ཙམ་མཉན་པ་ལས། །གང་གི་བླ་
མར་མི་འཛིན་པ། - ། ཁྱི་ཡི་སྐྱེས་གནས་བརྒྱར་སྐྱེས་ནས། ། སྨེ་ཤ་ཅན་དུ་སྐྱེ་
བར་འགྱུར། །ཞེས་གསུངས་པ་ལྟར་ལས་དགེ་སྡིག་ཇི་འདྲ་སྤྱད་པ་ལས་འབྲས་
བུའང་དེ་དང་མཉམ་པར་བཟང་ངན་གཉིས་འབྱུང་བས་ན་ཏིང་འཛིན་རྒྱལ་བོ་
ལས། ཇི་འདྲ་བ་ཡི་ལས་བྱས་པ། ། འབྲས་བུ་དེ་འདྲ་ཐོབ་པར་འགྱུར། །
ཞེས་གསུངས་པ་དང་། གཞན་ཡང་མཁའ་ལ་བྱ་དག་གནས་པ་དེའི། ། གྲིབ་
མ་ལྷན་ཅིག་འགྲོ་བ་བཞིན། །ལེགས་པར་བྱས་དང་ཉེས་པར་བྱས། །དེ་དག་
ལགྲོ་བའི་རྗེས་སུ་འབྲང། །ཇི་ལྟར་ལམ་བརྒྱགས་ཉུང་བ་དག །ལམ་ཞུགས་
སྡུག་བསྔལ་འགྲོ་བ་ལྟར། །དེ་བཞིན་ལས་བཟང་མ་བྱས་པའི། །སེམས་ཅན་
དག་ནི་ངན་འགྲོར་འགྲོ ། ཇི་ལྟར་ལམ་བརྒྱགས་མང་བསྡོགས་པ། ། ལམ་
ཞུགས་བདེ་བར་འགྲོ་བ་ལྟར། ། དེ་བཞིན་ལས་བཟང་བྱས་པ་ཡི། ། སེམས་
ཅན་དག་ནི་བདེ་འགྲོར་འགྲོ། ཞེས་དང་། སྡིག་པ་ཤིན་ཏུ་ཆུང་ངུ་ལའང་།
།མི་གནོད་སྙམ་ཏུ་བརྙས་མི་བྱ། །ཆུ་ཡི་ཐིགས་པ་བསགས་པས་ཀྱང་། །སྣོད་
ཆེན་ཁད་ཀྱིས་གང་བར་འགྱུར། །ཞེས་དང་། སྡིག་པ་ཆུང་བྱས་བདག་ཉིད་
ཀྱི། །ཕྱི་བཞིན་མི་འོང་མ་སེམས་ཤིག །ཆུ་ཡི་ཐུགས་པ་ལྷུང་བ་ཡིས། །སྣོད་
ཡ 58 ཡབལ



ཆེན་གང་བ་དེ་བཞིན་དུ། །ཅུང་ཟད་བསགས་པའི་སྡུག་པས་ཀྱང༌། ། བྱས་
པ་རབ་ཏུ་གང་བར་འགྱུར། །དགེ་བ་ཆུང་བྱས་བདག་ཉིད་ཀྱི། ། ཕྱི་བཞིན་
མི་འོང་མ་སེམས་ཤིག |ཆུ་ཡི་ཐིགས་པ་ལྷུང་བ་ཡིས། ། བུམ་ཆེན་གང་བ་ཇི་
བཞིན་དུ།	།ཅུང་ཟད་བསགས་པའི་དགེ་བ་ཡིས། ། བརྟན་པ་རབ་ཏུ་གང་
བར་འགྱུར། ། ཞེས་གསུངས་པ་འདི་དག་ལས་རིགས་པར་བྱའོ། །
（ག) ཆོས་བྱ་བའི་ཐབས་ལས་ཚད་མེད་བཞི་ཡི་སེམས་བསྐྱེད་པ།
ལུས་སེམས་མྱ་ངན་གྱིས་རབ་ཏུ་གཟིར་་བའམ། ཟུག་རྡུས་གཙེས་ཤིང་
སྡུག་བསྔལ་བའི་ནད་པ་དང༌། ཟས་གོས་དང་བྲལ་པའི་ཕོངས་པར་གྱུར་བའི་
ཉམ་ཐག་པའི་སྡུག་བསྔལ་དང་ལྡན་པའི་འགྲོ་བའི་མྱ་ངན་སེལ་བ་དང་། གསོ་
དཔྱད་དང་སྦྱིན་པ་ཅི་ནུས་པའི་སྒོ་ནས་འབད་པའི་ཕན་གདགས་པར་བྱ་བ་དེ་
ནི་སྙིང་རྗེ་ཚད་མེད་པའི་སེམས་སྐྱེད་དེ། དེར་ཡང་བྱང་ཆུབ་ལམ་རིམ་ཆེན་མོ་
ལས། སྙིང་རྗེ་ཆེན་པོ་ལན་གཅིག་བསྐྱེད་པ་ཡིན་མིན་པར་ཇེ་འཕེལ་དུ་གོམས་
པར་བྱས་པའི་རང་གི་བདེ་སྡུག་ལ་མི་ལྟ་བར་ཞིང་གཞན་གྱི་དོན་ལ་མི་སྐྱོ་བའི་
ཚོགས་ཐམས་ཅད་བདེ་བླགས་ཏུ་རྫོགས་པར་བྱེད་དེ། ཞེས་སྙིང་རྗེ་ལན་་
གཅིག་སྐྱེ་བ་མ་ཡིན་པར་ཡང་ཡང་དུ་བསམ་ཞིང་སྒོམ་ལ་རང་གི་བདེ་སྡུག་ལ་མི་
ལྟར་གཞན་གྱི་དོན་ལའང་ངལ་ཞིང་སྐྱོ་བ་མེད་པར་ཚད་དང་གཞལ་ཡང་མེད་
པར་སྙིང་རྗེ་ཡི་སེམས་བསྐྱེད། བྱམས་པ་ཚད་མེད་ནི་འགྲོ་བ་གང་ཟག་གི་
རིགས་རྣམས་ལྟ་ཞོག་འབུ་སྲིན་གྲོགས་མ་སྲོག་ཆགས་ཕྲ་མོ་དང་བཅས་པ་ཀུན་
ཀྱང་རང་ ཉིད་དང་འདྲ་བར་སྲོག་ལ་གཅེས་ཤིང་བདེ་བར་འདོད་པ་དང་།
སྡུག་བསྔལ་མི་འདོད་པ་ཁོ་ན་ཡིན་པར་སེམས་ཤིང་སྙམ་པའི་སྒོ་ནས་གཅེས་ཤིང་
59 ཁ་



སྐྱོང་དགོས། དེར་ཡང་བྱང་ཆུབ་ལམ་རིམ་ཆེན་མོ་ལས། སེམས་ཅན་ལ་བུ་
གཅིག་པུ་ལྟར་སྙིང་དུ་སྡུག་པའི་འཛིན་པའི་བྱམས་པ་ཞེས་བྱམས་པ་ལུས་ཀྱི་ལས།
བྱམས་པ་ངག་གི་ལས། བྱམས་པ་ཡིད་ཀྱི་ལས་བཅས་སྒོ་གསུམ་གྱིས་འགྲོ་བ་
མཐའ་དག་ལ་བུ་གཅིག་པུའི་བྱམས་པའི་བྱང་ཆུབ་ཀྱི་སེམས་དགོས། དགའ་
བ་ཚད་མེད་ནི། ཕན་ཚུན་ཚིག་སོགས་བརྗོད་པའི་སྨྲ་བ་གང་ཡང་བསླུ་བ་མེད་
པས་བདེན་པར་སྨྲ་བ་དང་། བློ་རྒྱ་ཡངས་ཤིང་དཀྱིལ་ཆེ་བས་དེ་བཞིན་འཛུམ་
དང་བཅས་ཏེ་དྲང་བོར་སྨྲ་བས་དགའ་བ་ཚད་མེད་པའི་བྱང་ཆུབ་ཀྱི་སེམས་སྐྱེད།
བཏང་སྙོམས་ཚད་མེད་ནི། རང་ཉིད་ལ་གནོད་སེམས་དྲག་ཏུ་འཛིན་པའི་
དགྲ་བོ་ལ་ཡང་འཁོན་དུ་མི་འཛིན་པར་ཅི་ནུས་ཀྱིས་ཕན་གདགས་གཙོ་བོར་བྱེད་
པ་སྟེ་བཏང་སྙོམས་ཚད་མེད་ཀྱི་བྱང་ཆུབ་ཀྱི་སེམས་བསྐྱེད། མདོར་ན་་་་་
དམིགས་པ་སེམས་ཅན་ཚད་མེད་པ་ལ་དམིགས་ནས་རྣམ་པ་སྡུག་བསྔལ་དང་
སྡུག་བསྔལ་གྱི་རྒྱུ་དང་བྲལ་བར་གྱུར་ཅིག སྙམ་པའི་སྙིང་རྗེ་ཚད་མེད་པའི་
བྱང་ཆུབ་ཀྱི་སེམས་ཡིན། ཡང་དམིགས་པ་སེམས་ཅན་ཚད་མེད་པ་་་་་་
དམིགས་ནས་རྣམ་པ་བདེ་བ་རྒྱུ་འབྲས་གཉིས་དང་ལྡན་པར་བྱའོ་སྙམ་དུ་སེམས་
པ་སྟེ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་
ཅིག་སྙམ་པ་བྱམས་པ་ཚད་མེད་པའི་བྱང་ཆུབ་ཀྱི་སེམས་ཡིན། དེ་བཞིན་དུ་
དམིགས་པ་སེམས་ཅན་ཚད་མེད་པ་ལ་དམིགས་ནས་རྣམ་པ་སྡུག་བསྔལ་མེད་
པའི་བདེ་བ་དང་མི་འབྲལ་བར་གྱུར་ཅིག་སྙམ་པ་དགའ་བ་ཚད་མེད་པ་བྱང་
ཆུབ་ཀྱི་སེམས་ཡིན། ཡང་དམིགས་པ་སེམས་ཅན་ཚད་མེད་པ་ལ་དམིགས་
ནས་རྣམ་པ་ཉེ་རིང་ཆགས་སྡང་དང་བྲལ་བའི་བཏང་སྙོམས་ངང་ལ་གནས་པར་
- 60 -



བྱའོ་སྙམ་པ་སྟེ། སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་
བའི་བཏང་སྙོམས་ཚད་མེད་ཀྱི་བྱང་ཆུབ་ཀྱི་སེམས་ཡིན། དེ་ལྟར་ཚད་མེད་
བཞི་ཡི་སྒོ་ནས་བྱང་ཆུབ་མཆོག་གི་སེམས་གཉིས་ཏེ་ཐར་བ་དང་ཐམས་ཅད་
མཁྱེན་པ་ལ་ཞེ་ཐག་པ་ནས་སྨོན་པའི་སྨོན་པ་སེམས་སྐྱེད་དང་། དེའི་ཆེད་དུ་
གཞན་ལ་ཕན་ཅི་ཐོགས་སུ་འཇུག་པའི་འཇུག་པ་སེམས་བསྐྱེད་གཉིས་པོ་ཆོ་ག་
བཞིན་ཏུ་བླངས་ཤིང་མ་ཉམས་པར་བསྲུང་བ་དང་། ལུས་ངག་ཡིད་གསུམ་ག་
དུལ་ཞིང་ནོར་ལ་ ཕངས་མེད་གཏོང་བའི་སེམས་དང་ ལྡན་ པར་བྱེད་པ་སྟེ།
མདོར་ན་གཞན་རྣམས་ཀྱི་དོན་ལའང་རང་ཁོ་ནའི་དོན་དང་འདྲ་ཞིང་ཁྱད་པར་
མེད་པར་སེམས་པས་དུས་རྟག་ཏུ་ཉམས་སུ་ལེན་པ་དེ་དག་ནི་སྐྱེས་བུ་དམ་པ་
རྣམས་ཀྱི་སྤྱོད་པ་མཐར་་ཐུག་པ་ཡིན་པས་ན་ཐར་འདོད་ཀུན་གྱིས་ཉམས་སུ་
བླངས་བར་བྱའོ། ། དེ་ལ་ལམ་སྒྲོན་ལས། རང་རྒྱུད་རྟོགས་པའི་སྡུག་བསྔལ་
གྱིས། །གང་ཞིག་གཞན་གྱི་སྡུག་བསྔལ་ཀུན། །ཡང་དག་ཟད་པར་ཀུན་ནས་
འདོད། །སྐྱེ་བུ་དེ་ནི་མཆོག་ཡིན་ནོ། །ཞེས་གོང་ཡང་ལུང་དྲངས་པ་ལྟར་ཡིན་
ལ། ། བྱང་ཆུབ་སེམས་བསྐྱེད་པའི་ཕན་ཡོན་ཀྱང་། ། སྤྱོད་འཇུག་ལས།
དེང་ནས་བརྩམས་ཏེ་གཉིད་ལོག་གམ། | བག་མེད་གྱུར་ཀྱང་བསོད་ནམས་
ཚོགས། ། ནམ་མཁའ་མཉམ་པ་དུ་མ་ཞིག ། རྒྱུན་མི་ཆད་པར་འབྱུང་བར་
འགྱུར། ། ཞེས་གསུངས་པ་ལྟར་རོ། ། ་་་་་་་ ་་
(ང) ཆོས་བྱ་བའི་ཐབས་ལས་ཕར་ཕྱིན་དྲུག་ལ་སྤྱོད་པ། །
དང་པོ་སྦྱིན་པའི་ཕ་རོལ་ཏུ་ཕྱིན་པ་ནི། གང་ལ་སྦྱིན་པ་གཏོང་བའི་ཞིང་
དང་སྦྱིན་པ་མི་གཏོང་བའི་ཞིང་གཉིས་སུ་བཤད་པར་བྱ། གང་ལ་སྦྱིན་པ་
- 61 --



གཏོང་བའི་ཞིང་ནི། རང་ལ་དྲིན་གྱིས་བསྐྱངས་པའི་ཕ་མ་མཛའ་བཤེས་་་
རྣམས་དང་། ཁྱད་པར་དུ་བཀའ་དྲིན་གསུམ་ལྡན་གྱི་བཤེས་གཉེན་རྣམས་ལ་
ནི་ནམ་ཞིག་གི་ཚེ་ནོར་གྱི་དབུལ་བའམ་། ཆོས་ཀྱི་འཕོངས་པའམ་ནད་ཀྱིས་
གཟིར་ཞིང་སྡུག་བསྔལ་ནས་ཉམས་ཐག་པར་གྱུར་བ་དེ་ཚེ་ན་སློང་ངམ་མི་སློང་
གང་ཡིན་ཀྱང་དེ་ལ་ནོར་དང་ཆོས་དང་སྨན་སོགས་ཀྱི་སྦྱིན་པ་སེར་སྣ་མེད་པས་
གཏོང་བ་དང་། ཡང་རང་ལ་གནོད་པ་བྱེད་པའི་དགྲ་བོ་ཡིན་ཀྱང་རུང་དེ་ལ་
ཡང་སྡུག་བསྔལ་གྱིས་ཉམ་ཐག་པར་གྱུར་ན་ཡང་སྦྱིན་པ་གཏོང་བ་དང་། ཕན་
གནོད་གང་ཡང་མ་བྱེད་ པའི་བཏང་སྙོམས་ སུ་ གནས་ པའི་ ཐ་མལ་བ་དང་།
ཚུལ་ཁྲིམས་དང་ལྡན་པའི་ཡོན་ཏན་ཅན་དང༌། རང་ལས་ལྷག་པ། འབྱོར་
ཞིང་སྐྱིད་པ། སྡུག་ཅིང་འཕོངས་པ་སོགས་གཏོང་བའི་བསམ་པ་གསུམ་གྱིས་
སྦྱིན་ པ་ གཏོང་ བར་ བྱའོ། ། དེ་ལ་ཡང་གཏོང་ བའི་ བསམ་ པ་ གསུམ་ནི།
（༡)འདི་ལ་བརྟེན་ནས་བླ་ན་མེད་པའི་བྱང་ཆུབ་ཀྱི་ཚོགས་སྦྱིན་པའི་ཕར་ཕྱིན་
རྫོགས་པར་བྱའོ་སྙམ་པའི་དགོས་པ་ལ་དམིགས་པར་བྱ་བ་ དང་། (3）
དང་པོ་ནས་བྱང་ཆུབ་སེམས་དཔས་བདོག་པ་ཐམས་ཅད་སེམས་ཅན་ལ་བཏང་
ཟིན་པས་བཅོལ་བ་ལེན་པར་ལྟར་བཏང་པར་བྱ་བའི་རང་གི་རྫས་ལ་གཞན་གྱི་
ཡིན་ནོ་སྙམ་པའི་དངོས་པོ་ལ་དམིགས་པ་དང༌། (༣) སློང་བ་དང་མི་
སློང་བའི་ཞིང་རྣམས་ལ་འདི་དག་བདག་གི་སྦྱིན་པའི་ཕར་ཕྱིན་རྫོགས་པར་བྱེད་
པའི་བདག་གི་དགེ་བའི་བཤེས་སོ་སྙམ་པ་ཞིང་ལ་དམིགས་པའོ། ། དེ་ལྟར་
གཏོང་བའི་བསམ་པ་གསུམ་དང་ལྡན་པའི་ཚུལ་དང་ཕན་ཡོན་ལ་ཕར་ཕྱིན་་
བསྡུས་པ་ལས། ལོངས་སྤྱོད་རྣམ་པ་མི་རྟགས་མཐོང་གྱུར་ཅིང༌། སྙིང་རྗེ་
- 62



ཆེན་པོ་རང་གི་ངང་གྱུར་ན། བྱིན་པ་བདག་གི་ཁྱིམ་བཞག་གཞན་གྱི་བར།
ཤིན་ཏུ་རིགས་པའི་ཚུལ་གྱིས་རྟགས་པར་འགྱུར། : གང་བྱིན་དེ་ལས་འཇིགས་
པ་སྐྱེ་མི་འགྱུར། ཁྱིམ་ན་གང་བཞག་དེ་ལས་འཇིགས་པ་འབྱུང་། མི་ཆོག་
ཐུན་མོང་རྟག་ཏུ་བསྲུང་དགོས་ཏེ། བྱིན་ན་ཉེས་པ་དེ་དག་གནོད་མི་འགྱུར། -
བྱིན་པས་འཇིག་རྟེན་ཕ་རོལ་བདེ་བ་འགྱུར་། མ་བྱིན་ཚེ་འདི་ཉིད་ལའང་སྡུག་
བསྔལ་སྐྱེད། མི་ཡི་ནོར་རྣམས་སྐར་མདའ་རང་བཞིན་ལྟར། ཡོངས་སུ་མ་
བཏང་དེ་དག་མེད་པར་འགྱུར། . མ་བྱིན་ནོར་རྣམས་མི་རྟག་མེད་འགྱུར་ཏེ།
བྱིན་པས་དེ་དག་ཡོད་པའི་གཏེར་དུ་འགྲོ ། སེམས་ཅན་ཕན་པར་གཞོལ་བའི་
གང་བྱིན་པའི། ནོར་རྣམས་སྙིང་བོ་མེད་པའང་ཡོད་པར་འགྱུར། གང་ཞིག་
ཡོངས་སུ་གཏོང་བ་མཁས་པས་བསྔགས། སྐྱེ་བོ་བྱིས་པ་དེ་དག་གསོག་ལ་་
དགའ། .. ཡོངས་སུ་བཟུང་བས་མི་འབྲལ་གང་ཡང་མེད། བྱིན་པས་རྟག་ཏུ་
ཕུན་སུམ་ཚོགས་པ་འབྱུང༌། བཏང་བས་ཉོན་མོངས་ཡོངས་སུ་འཛིན་མི་་་
འགྱུར། འཇུངས་པ་འཕགས་པའི་ལམ་མིན་ཉོན་མོངས་བསྐྱེད། གང་ཞིག་
བྱིན་པ་དེ་ནི་ལམ་གྱི་མཆོག དེ་ལས་གཞན་འགྱུར་འཕགས་པའི་ལམ་ངན་
གསུངས། ཞེས་གསུངས་པ་ལྟར། དེ་ཡང་བསམ་པ་ཇི་འདྲ་སྤང་བ་ནས་
སྦྱིན་པ་གཏོང་ཚུལ་ནི་བྱང་ཆུབ་ལམ་རིམ་ཆེན་མོ་སོགས་སུ་གསུངས་པ་ལྟར་ན།
(༡) ལྟ་ངན་མཆོག་ཏུ་འཛིན་པའི་བསམ་པ་སྤངས་ཏེ་སྦྱིན་པ། སྦྱིན་པ་
ལས་འབྲས་བུ་མེད་དོ་སྙམ་པ་དང གནོད་འཚེའི་སྦྱིན་པའི་ཆོས་སུ་འགྱུར་སྙམ་པ་
དང་དགེ་མཚན་དང་བཀྲ་ཤིས་སྦྱར་ཏེ་སྦྱིན་པ་དང་སྦྱིན་པ་རྫོགས་པ་ཙམ་གྱིས་
འཇིག་རྟེན་དང་འཇིག་རྟེན་ལས་འདས་པའི་ཆགས་བྲལ་དུ་འགྱུར་རོ་སྙམ་པ་
63ག་



སྤངས་ནས་སྦྱིན་པའོ། （3） ཁེངས་པའི་བསམ་པ་སྤངས་ཏེ་སྦྱིན་པ།
སློང་པ་པོ་ལ་བརྙས་པ་དང་གཞན་མལ་འགྲན་པ་དང་བཅས་བྱིན་ནས་བདག་ནི་
གཏོང་ཕོད་པ་ཡིན་གྱི་གཞན་ནི་དེ་ལྟ་མིན་ནོ་སྙམ་པའི་བློ་སྤངས་ནས་སྦྱིན་པའོ།
（༣） རྟེན་པའི་བསམ་པ་སྤངས་ནས་སྦྱིན་པ། སྙན་གྲགས་འོང་དུ་རེ་བའི་
བློ་སྤངས་ཏེ་སྦྱིན་པའོ། （༤) ཞུམ་པའི་བསམ་པ་སྤངས་ཏེ་སྦྱིན་པ།
བྱང་སེམས་ཀྱི་སྦྱིན་པ་རྒྱ་ཆེ་བ་རྣམས་ཐོས་ནའང་ཡིད་ཞུམ་པར་མི་བྱེད་ཅིང་
བདག་ལ་ཁྱད་དུ་གསོད་པར་མི་བྱེད་པར་སྤྲོ་བ་སྤེལ་བ་སྟེ། སྟེར་བའི་སྔོན་
ནས་ཀྱང་སྦྱིན་པ་ལ་ཡིད་དགའ་ཞིང་། སྦྱིན་པའི་ཚེ་ཡང་ཡིད་དང་བར་བྱེད་
པ། བྱིན་ནས་ཀྱང་འགྱོད་པ་མེད་པའོ། (༥） རྒྱབ་ཀྱིས་ཕྱོགས་པའི་
བསམ་པ་སྤངས་ཏེ་སྦྱིན་པ། གནོད་པའི་དགྲ་དང་། ཕན་པའི་མཛའ་བོ་
ཡུལ་དང་རིགས་རུས་སོགས་ལ་ཕྱོགས་རིས་མེད་པར་སྙོམས་པའི་སྙིང་རྗེ་སྒོ་ནས་
སྦྱིན་པའོ། (༦) ལན་ལ་བལྟ་བའི་བསམ་པ་སྤངས་ཏེ་སྦྱིན་པའོ། ངའི་
འདི་བྱིན་པའི་ལན་དུ་མ་འོངས་པ་ན་ཕ་རོལ་བས་ང་ལ་ཕན་འདི་གན་འདོགས་
པའི་རེ་ལྟོས་ཀྱི་བློ་སྤངས་ཏེ་སྦྱིན་པའོ། （༧) རྣམ་སྨིན་ལ་བལྟ་བ་་་
བསམ་པ་སྤངས་ཏེ་སྦྱིན་པ། སྦྱིན་པ་འདིས་སྲིད་པའི་ལུས་དང་ལོངས་སྤྱོད་
ཕུན་སུམ་ཚོགས་པ་དང་འབྱོར་འོང་བའི་འབྲས་བུ་ལ་རེ་བའི་བསམ་པ་སྤངས་ཏེ་
སྦྱིན་པའོ། དེ་ལྟར་བསམ་པ་ཇི་འདྲ་བ་སྤངས་ནས་སྦྱིན་པ་གཏོང་ཚུལ་ཤེས་
ནས་ཅི་ལྟར་གཏོང་བ་ལ་སྤྱོད་འཇུག་ལས། ལུས་དང་ལོངས་སྤྱོད་དེ་བཞིན་
དང་། །དུས་གསུམ་དགེ་བ་ཐམས་ཅད་ཀྱང་།། །སེམས་ཅན་ཀུན་གྱི་དོན་སྒྲུབ་
ཕྱིར། ། ཕང་བ་མེད་པར་བཏང་བར་བྱ། ། ཞེས་སོ། གང་ལ་སྦྱིན་པ་མི་
ཁམས་ཡ་
64
-



གཏོང་བའི་ཞིང་ནི། དེ་ལ་བྱང་ཆུབ་ལམ་རིམ་ཆེན་མོ་ལས་དཔེར་ན། རབ་
བྱུང་དང་བསྙེན་གནས་ཅན་ལ་ཕྱི་དྲོའི་ཁ་ཟས་སྟེར་བ་ལྟ་བུའོ། སོགས་མང་དུ་
བཤད་ཡོད་པས་འདིར་རྒྱས་པར་མི་སྤྲོའོ། ཤེས་འདོད་པ་བྱུང་བ་རྣམས་ཀྱིས་
ལམ་རིམ་གྱི ༡༩༥ལ་གཟིགས་ན་ཞིབ་ཏུ་རྟོགས་པར་འགྱུར་རོ། །
གཉིས་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི། གཞན་ཕ་རོལ་བོ་ལ་
གནོད་པ་གཞི་དང་བཅས་པ་ལས་ཡིད་ཕྱིར་ལོག་པའི་སྤོངས་སེམས་ནི་ཚུལ་་
ཁྲིམས་ཡིན་པས་སེམས་དེའི་གོམས་པ་གོང་ནས་གོང་དུ་ཡོངས་སུ་རྫོགས་པས་
ཚུལ་ཁྲིམས་ཀྱི་ཕ་རོལ་ཏུ་ཕྱིན་པར་འགྱུར་བ་ཡིན། སྤྱོད་འཇུག་ལས། ་ཉ་ལ་
སོགས་པ་གང་ཞིག་ཏུ། ། དེ་དག་གསོད་མི་འགྱུར་བར་བསྐྲད། །སྤོང་བའི་
སེམས་ནི་ཐོས་བ་ལས། ། ཚུལ་ཁྲིམས་ཕ་རོལ་ཕྱིན་པར་བཤད། ། རི་དྭགས་
དང་ཉ་ལ་སོགས་པ་ཡུལ་གང་ཞིག་ཏུ་དེ་དག་མཐའ་དག་སུས་ཀྱང་གསོད་མི་
ནུས་པར་མི་འགྱུར་བར་བསྐྲད་ཅིང་སྐྲོད་མི་ནུས་མོད་ཀྱི་སྲོག་གཅོད་པའི་མི་དགེ་
བའི་སེམས་སྤོང་བར་བྱེད་པ་དང་དེ་ལས་སྤོང་འདོད་པའི་སེམས་བྱུང་བ་དེ་ནི་
ཚུལ་ཁྲིམས་ལ་གནས་པའི་སེམས་ཞེས་བྱ་སྟེ་ཚུལ་ཁྲིམས་ཀྱི་ཕ་རོའ་ཏུ་ཕྱིན་པ་
ཡིན་པར་བཤད་དོ། ། ཚུལ་ཁྲིམས་ལ་གསུམ་དུ་བཤད་པའི་སྡོམ་པའི་ཚུལ་
ཁྲིམས་ནི་སྤོང་བའི་སེམས་སུ་བཤད་པ་དང༌། ཡང་དག་སྤོང་བར་བྱེད་པ་ནི།
དེ་བས་མི་བཟད་འཇིགས་པ་མཐོང་བྱ་ཞིང་། སྤང་འོས་ཆུང་ཡང་རྣམ་པར་
སྤང་བར་གྱིས། ཞེས་གསུངས་པ་ལྟར། ཉེས་དམིགས་ཀྱི་འཇིགས་ནས་ཁ་ན་
མ་ཐོ་བ་ཆུང་ངུའང་འབད་པས་སྤོང་བ་སྟེ་ཚུལ་ཁྲིམས་ཀྱི་མི་མཐུན་ཕྱོགས་ཀྱི་
རགས་ཤོས་མི་དགེ་བཅུའི་ཉེས་དམིགས་རྣམས་དང་ཆུང་ངུ་ཀུན་ཀྱང་སྤང་བར་
མཁ 65 -
•



བྱེད་པའོ། དགེ་བའི་ཆོས་སྡུད་པའི་ཚུལ་ཁྲིམས་ནི། ཕར་ཕྱིན་དྲུག་ལ་་
སོགས་པའི་དགེ་བ་ལ་དམིགས་ནས་རང་རྒྱུད་ལ་མ་སྐྱེ་བ་བསྐྱེད་ཅིང་སྐྱེས་ཟིན་
པ་མི་ཉམས་པ་དང་གོང་ནས་གོང་དུ་སྤེལ་བར་བྱེད་པའོ། སེམས་ཅན་དོན་
བྱེད་པའི་ཚུལ་ཁྲིམས་ནི། སེམས་ཅན་ཐམས་ཅད་ཀྱི་དོན་ལ་དམིགས་ནས་དེ་
དག་གི་འདི་དང་ཕྱི་མའི་དོན་རྣམས་ཁ་ན་མ་ཐོ་བ་མེད་པར་ཇི་ལྟར་རིགས་པར་
སྒྲུབ་པའོ། །
གསུམ་པ་བཟོད་པའི་ཕ་རོལ་ཏུ་ཕྱིན་པ་ནི། གཞན་གྱི་ལོག་སྒྲུབ་བཟོད་
པའི་བཟོད་པ་སྟེ། གཞན་གྱི་རང་ལ་རྡུང་རྡེག་དང༌། རྒྱུ་ནོར་འཕྲོག་པའམ།
ཚིག་ངན་སྨྲ་བའམ། སྨད་པའམ། མི་སྙན་པ་སོགས་བརྙས་འོང་བ་ཀུན་ལ་
ཁོང་མི་ཁྲོ་བར་གནོད་པ་བྱེད་ལ་བླ་མ་ལྟ་བུའི་སེམས་བསྐྱེད་དེ་མ་རིག་པའི་རྒྱུ་ཞེ་
སྡང་གི་རྩ་བ་འདི་གཏིང་ནས་འདོན་པ་སྟེ། དེ་ལ་སྤྱོད་འཇུག་ལས། བསྐལ་
བ་སྟོང་དུ་བསགས་པ་ཡི། ། སྦྱིན་དང་བདེ་གཤེགས་མཆོད་ལ་སོགས། །
ལེགས་སྤྱད་གང་ཡིན་དེ་ཀུན་ཀྱང་། ། ཁོང་ཁྲོ་གཅིག་གིས་འཇོམས་པར་་་་
འགྱུར། །ཞེས་དང་། དེས་ན་ཞེ་སྡང་ལྟ་བུའི་སྡིག་པ་མེད། ། བཟོད་པ་ལྟ་
བུའི་དཔའ་ཐུབ་མེད། །དེ་བས་བཟོད་ལ་ནན་ཏན་ཏུ། །སྣ་ཚོགས་ཚུལ་གྱིས་
སྒོམ་པར་བྱ། ། ཞེས་གསུངས་པ་ལྟར་ཁོང་ཁྲོ་འདི་ཉེས་པ་ཀུན་གྱི་རྩ་བ་ཡིན་
པར་ཤེས་བཞིན་དྲན་ནས་དུས་དང་རྣམ་པ་ཐམས་ཅད་དུ་ལོག་སྒྲུབ་ཀྱི་བཟོད་པ་
བཟོད་པའི་སྒོམ་པ་ལ་འབད་དགོས། ཆོས་ཕྱིར་དཀའ་སྤྱད་བཟོད་པའི་་་
བཟོད་པ་ནི། དམ་པའི་ཆོས་སྒྲུབ་པའི་ཆེད་དུ་དཀའ་ཚེགས་ཚ་གྲངས་ཐམས་
ཅད་ཁྱད་དུ་བསད་ནས་ཆོས་སྒྲུབ་དགོས་པ་སྟེ། འཇིག་རྟེན་གྱི་དགའ་བདེ་ལ་
ཁབ་ཁ 66
ཡ



ལོངས་སྤྱོད་ཞོར་དུ་དམ་པའི་ཆོས་སྒྲུབ་པའང་འཁྲུལ་བ་ཤ་སྟག་ཡིན། དེས་ནི་
དམ་པའི་ཆོས་ངེས་དག་ཅིག་མི་འོང་ཐག་ཆོད། དེ་བཞིན་ཏུ་ད་ལྟའི་བླ་སྤྲུལ་
འགའ་རེས་ཆོས་འཇིག་རྟེན་གཉིས་ཀ་སྐྱོང་བའི་ལུགས་སྲོལ་གསར་བ་ཞིག་་་་
བཙུགས་པ་འདིའང་དགོད་བྲོ་བའི་གནས་སུ་མཐོང་སྟེ། མེ་དང་ཆུ་གཉིས་ཀ་
སྣོད་གཅིག་ཏུ་མི་རུང་བ་དེ་བཞིན་ཆོས་འཇིག་རྟེན་གཉིས་ཀའང་བློ་གཅིག་ཏུ་མི་
རུང་ངོ༌། ཟབ་མོའི་དོན་ལ་མི་སྐྲག་པའི་བཟོད་པ་ནི། ཆོས་ཀྱི་དོན་ཟབ་མོ་
སྟོང་བ་ཉིད་ཀྱི་གནས་ལུགས་དང་གསང་སྔགས་རྫོགས་པ་ཆེན་པོའི་ཐེག་པ་ལ་
ལོག་པའི་ལྟ་བ་སྤང་བའོ། དེ་ལྟར་བཟོད་པའི་ཕར་ཕྱིན་འདི་ལ་གཙོ་བོའི་
དབང་གིས་ནང་གི་ཞེ་སྡང་ཡོངས་སུ་སྤངས་ནས་ཞི་བ་ལ་གནས་པའི་སེམས་ཡང་
དག་པ་བསྐྱེད་པ་སྟེ། དེ་ལ་སྐྱེས་རབས་ལས། ” ཁྲོ་བའི་མེ་ཡིས་བཞིན་མདོག་
ཉམས་གྱུར་ན། །རྒྱུན་གྱིས་བརྒྱན་ཡང་བཟང་བོར་ཡོང་མི་སྣང་། །མལ་སྟན་
བཟང་བོ་དག་ལ་ཉལ་གྱུར་ཀྱང༌། ། ཁྲོ་བའི་ཟུག་རྡུས་སེམས་ནི་སྡུག་བསྔལ་
འགྱུར། །ཞེས་དང༌། ཁྲོ་བ་འདི་ནི་ནང་གི་དགྲ །བདག་གིས་དེ་ལྟར་ཤེས་
ནས་ནི། ། ། དེ་ཡི་མཐུ་ནི་འཕྲོ་བ་དག ། སྐྱེས་བུ་སུ་ཡིས་བཟོད་པར་བྱེད། །
ཞེས་གསུངས་སོ། །
བཞི་བ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི། བརྩོན་འགྲུས་ཀྱི་སྙིང་
སྟོབས་ལ་མི་ཞུམ་པའི་རྩོལ་བ་བསམ་པ་དང་དེའི་རྒྱུན་བསྐྱེད་པ་ནི་གོ་ཆའི་་
བརྩོན་འགྲུས་ཡིན། དེ་ལ་ཕར་ཕྱིན་བསྡུས་པ་ལས། སྔ་ཕྱིར་འཁོར་བའི་
མཐའ་དང་མཉམ་ཙམ་དུ། ། རྒྱ་ཆེ་རིང་བའི་ཉིན་དང་མཚན་གྱུར་ལ། །དེ་
འདྲ་བསགས་པས་ལོར་གྱུར་དུས་རིང་བའི། ། བསྐལ་བ་རྒྱ་མཚོའི་ཆུ་ཐིགས་
- 67



གྲངས་སྙེད་ཀྱིས། །བྱང་ཆུབ་མཆོག་གི་སེམས་ཤིག་སྐྱེ་འགྱུར་ལ། །དེ་བཞིན་
རྣམ་པས་ཚོགས་གཞན་རེ་རེའི་ཞིང་། །བསྒྲུབ་དགོས་གྱུར་ཀྱང་སྙིང་རྗེས་སྐྱོ་བ་
མེད། །བྱང་ཆུབ་དམ་པ་སྐྱིད་ལུགས་མེད་པར་བསྒྲུབ། ། འཁོར་ཚེ་རང་གི་
སྡུག་བསྔལ་སེམས་བཏང་ཞིང་། །གོ་ཆ་བརྟན་པ་དཔག་ཡས་དེ་བསྐྱེད་ན། །
བརྟུལ་ཞུགས་དཔའ་བོ་སྙིང་རྗེའི་ངང་ཅན་ལ། །ཡང་དག་བླང་བ་དང་པོ་ཡིན་
པར་བརྗོད། ། ཞེས་གསུངས་པ་ལྟར་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱིས་ཕྱིར་དཀའ་བ་སྤྱད་པའི་མཛད་པ་དང་ལོ་རྒྱུས་རྣམས་མཐོང་ནས་ང་
ཡང་དེ་དག་ལས་ལྷག་པ་ཞིག་མ་ཐོན་ཀྱང་དེ་འདྲ་ཞིག་བྱེད་དགོས་སྙམ་པའི་
དམ་བཅའ་བ་དེ་ལ་བྱ། དེར་ཡང་རྫ་དཔལ་སྤྲུལ་རིན་པོ་ཆེས། ད་རེས་དལ་
འབྱོར་གྱི་མི་ལུས་ཐོབ། མཚན་ལྡན་གྱི་བླ་མར་མཇལ། ཟབ་མོའི་གདམས་
ངག་ཐོབ། ཡང་དག་པའི་ཆོས་ཚུལ་བཞིན་སྒྲུབ་པའི་སྐལ་བ་ཡོད་པའི་དུས་
འདིར་སྐལ་བ་དང་དུ་བླངས། ལྕི་བརྒྱབ་ ཏུ་ཁུར། ལུས་སྲོག་འབེན་དུ་
བཙུགས་ཤ་ཁྲག་གཟན་དུ་བོར་ཏེ། སྙིང་ཐག་པ་ནས་ཆོས་ཤིག་མི་སྒྲུབ་རེ་སྙམ་
དུ་དམ་བཅའ་བ་ཡིན་ཏེ། ཞེས་གསུངས་སོ། - སྦྱོར་བའི་བརྩོན་འགྲུས་ནི།
བྱ་བྱེད་བྱིས་པའི་རྩེད་མོ་འདྲ། །བྱས་ན་མི་ཟིན་བཞག་ན་ཟིན། ། ཞེས་
གསུངས་པ་ལྟར་དམ་པའི་ཆོས་སྒྲུབ་འདོད་པའི་བློ་ཞིག་སྐྱེས་པའི་ཚེ་དེ་ལ་སྐད་
ཅིག་ཀྱང་ལེ་ལོ་དང་ཕྱི་བཤོལ་ཀྱི་དབང་དུ་མ་སོང་བར་ལུས་སེམས་སང་གནང་
དུ་མ་ལུས་པར་འཕྲལ་དང་འཕྲལ་དུ་ཆོས་ལ་འཇུག་པར་བྱ་དགོས། དེ་ལ་ཡང་
འཇིག་རྟེན་བྱ་བ་ཤི་ཤིར་ཟིན་དུས་མེད། ། ནམ་བཞག་དུས་ན་ཟིན་པ་ཆོས་
ཉིད་ཡིན། ། ཞེས་གསུངས་པ་ལྟར་ནམ་ཞིག་དམ་པའི་ཆོས་སྒྲུབ་འདོད་ཀྱི་བློ་
་ཡ 68



ཞིག་རྒྱུད་ལ་སྐྱེས་བ་དང་འཕྲལ་དུ་ཕྱུག་པོས་རྫས་བོར་བ་ལ་འཚུབ་ཏེ་བཙལ་བ་ ，་
དང་སྤྲང་བོས་ནོར་རྙེད་པ་ལ་བྲེལ་ནས་སྦས་པ་ལྟར་ཆོས་ལ་འཇུག་པར་བྱའོ།
།ཆོག་པར་མི་འཛིན་པའི་བརྩོན་འགྲུས་ནི། ཉིན་ཞག་དང་ལོ་ཟླ་འགའི་བར་དུ་
དགེ་སྦྱོང་ཙམ་བྱས་ནས་དེ་ཙམ་གྱིས་ཆོག་གོ་སྙམ་པའི་བློ་ཡོངས་སུ་སྤང་བ་སྟེ།
ཇི་སྲིད་རྫོགས་པའི་སངས་རྒྱས་ཀྱི་གོ་འཕང་མ་ཐོབ་བར་དུ་བརྩོན་པ་རྒྱུན་རིང་
ལ་ཤུགས་དྲག་པ་ཆུ་བོའི་རྒྱུན་བཞིན་ཞིག་དགོས། དེ་ཡང་གཡག་ལྟོག་གིས་རྩྭ་
ཟ་བ་ལྟར་ཁམ་སྔོན་མ་གཅོད་དུས་ནས་ཕྱི་མ་མིག་གིས་བལྟས་ནས་ཟ་བ་ལྟར།
ཆོས་ཀྱི་བྱ་བ་སྔོན་མི་སྒྲུབ་པའི་དུས་ནས་འདི་བསྒྲུབས་པ་དང་འདི་བསྒྲུབ་པར་
བྱའོ་སྙམ་དུ་སེམས་པ་དེ་ལ་བྱའོ། །་
ལྔ་བ། ཤེས་རབ་ཀྱི་ཕ་རོལ་ཏུ་ཕྱིན་པ་ནི། ཆོས་ཀྱི་དོན་རྣམས་ཐམས་
ཅད་བླ་མའི་གསུངས་པ་དང༌། རང་གིས་ཉན་ཏེ་གསུངས་པ་ཇི་བཞིན་གོ་བ་ ་
དང་མ་གོ་བ་རྣམས་ཡང་ཡང་དྲིས་ཏེ་དེ་བཞིན་ཐོས་བར་བྱ་བ་ནི་ཐོས་པའི་ཤེས་
རབ་ཡིན། བླ་མའི་གསུང་བའི་དོན་རྣམས་ཡིད་ལ་ཡང་ཡང་དུ་བསམ་ཤིང་
རྟོག་པ་དང་དཔྱོད་པའི་སྒོ་ནས་གཏན་ལ་ཕབ། བསམ་པའི་འཇུག་པ་ལ་སུན་
སྣང་མེད་པར་དོན་ཡང་ཡང་བསམ་པ་ནི་བསམ་པའི་ཤེས་རབ་ཡིན། ཉམས་
ལེན་གྱི་སྐབས་སུ་བསྒོམས་པའི་གནས་ལུགས་དོན་གྱི་རྟོགས་པ་མ་ནོར་རང་རྒྱུད་
ལ་སྐྱེས། ནང་གི་རྟོགས་པས་ཁོ་ཐག་ཆོད། ཡིན་མིན་གྱི་སྒྲོག་ལས་རྒྱུད་གྲོལ་
ཏེ་ཆོས་ཀྱི་གནས་ལུགས་ཟབ་མོའི་དོན་གྱི་རང་བཞིན་རྗེན་པར་མཐོང་བ་ནི།
བསྒོམ་པའི་ཤེས་རབ་ཡིན། དེ་ལྟར་ཤེས་རབ་ཀྱི་ཕར་ཕྱིན་འདི་ལ་བློ་ཡོངས་སུ་
རྟོགས་པར་མ་བྱས་ན། ཐང་ག་ལོ་སྤྱན་མ་བྲིས་བ་ཇི་བཞིན་རི་མོའི་བརྒྱན་གྱི་
- 69 ཨ་



མཆོག་མེད་པ་དང་མཚུངས་པས་ཕར་ཕྱིན་གཞན་སྡེ་ལྔ་བོ་རྟོགས་ཀྱང་ཤེས་རབ་ ་
མེད་ན་དེ་དག་ཡང་ནོར་འཁྲུལ་ཅན་དུ་འགྱུར་ཉེན་པས་ཤེས་རབ་ཉིད་ལ་ལྷག་
ཏུ་འབད་དགོས་བ་ཡིན། དེ་ལ་མགོན་པོ་ཀླུ་སྒྲུབ་ཀྱིས། མཐོང་དང་མ་་
མཐོང་ཡོན་ཏན་འདི། ། ཀུན་གྱི་རྩ་བ་ཤེས་རབ་ཡིན། ། དེ་ལྟར་གཉིས་ཀ་
བསྒྲུབ་པའི་ཕྱིར། ། ཤེས་རབ་ཡོངས་སུ་བཟུང་བར་བྱ། ། ཆོས་དོན་འདོད་
དང་ཐར་བ་ཡི། – །འབྱུང་གནས་ཆེན་པོ་རིག་པ་ཡིན། ། དེ་ལྟར་དང་པོ་གུས་
པ་ཡིས། ། ཤེས་བ་ཡུམ་ཆེན་གཟུང་བར་བྱ། །
དྲུག་པ་བསམ་གཏན་གྱི་ཕ་རོལ་ཏུ་ཕྱིན་པ་ནི། འདུ་འཛི་དང་རྣམ་
གཡེང་སོགས་སྤང་ནས་བློ་ཉོན་མོངས་པའི་དྲི་མ་དང་མ་འདྲེས་པར་རྩེ་གཅིག་ཏུ་
གནས་པ་སྟེ། དེས་ནི་ཆོས་ཀྱི་དོན་དང་ངོ་བོའི་ངེས་པ་གཏན་ལ་དབབ་པའོ།
དེར་ ཡང་སྤྱོད་འཇུག་ལས། སེམས་ནི་རྣམ་པར་གཡེང་བའི་མི། ། ཉོན་
མོངས་མཆེ་བས་ཕྲག་ན་གནས། །ཞེས་པ་ལྟར་ཡིད་ནི་ཏིང་ངེ་འཛིན་ལ་བཞག་ ་
པར་བྱ་སྟེ། བྱིང་རྒོད་ཀྱིས་སེམས་ནི་རྣམ་པར་གཡེང་བའི་མི་ཉོན་མོངས་པ་
ཅན་གཅན་གཟན་གདུག་པ་དང་འདྲ་བའི་མཆེ་བའི་ཕྲག་ན་གནས་ཏེ། དེས་
ནི་མྱུར་ཏུ་འཇོམས་པར་བྱེད། ། དེའི་ཕྱིར་བསམ་གཏན་གྱི་ཏིང་ངེ་འཛིན་ལ་
འབད་པར་བྱ་དགོས་ཏེ། རྗེ་མི་ལ་རས་པས། མི་མེད་ལུང་བའི་བྲག་ཕུག་
ན། །སྐྱོ་ཆད་དེ་བ་ལ་སངས་དུས་མེད། ། བླ་མ་དུས་གསུམ་སངས་རྒྱས་ལ། །
ཡིད་དུང་ངེ་བ་འབྲལ་བ་མེད། ། ཞེས་གསུངས་པ་ལྟར་བྱས་ནས་ཡིད་སྐྱོ་བའི་
གནས་སུ་བསམ་གཏན་འཁོར་ཞེས་པའི་དཔེ་ལྟར་དེ་ལྟ་བུ་ཞིག་ལ་ངེས་བར་
འབད་དགོས། དེ་ལྟར་ཕར་ཕྱིན་དྲུག་ལ་སྤྱོད་རང་གིས་སྨོན་ལམ་སྟོབས་ཀྱིས་
- 70 མཐ



,
་
：
ཟིན་པའི་སྐྱེ་བ་གང་དུ་ཡང་བདག་གཞན་ཐམས་ཅད་ངན་འགྲོ་སོགས་ཉེས་པའི་
གནས་སུ་མི་ལྟུང་ཞིང་ཚེ་འདི་ལའང་མི་ན་བར་གནས་པ་དང༌། ཚེ་རིང༌། །
ནོར་ལོངས་སྤྱོད་སོགས་ཕུན་སུམ་ཚོགས་པ་འབྱུང་བར་འགྱུར། དེ་ཡང་ཕར་ །
ཕྱིན་དྲུག་པོ་དེ་དག་དོན་བསྡུ་ན། རྗེ་མི་ལ་རས་པས། བདག་འཛིན་སྤོང་
བའི་ཕ་རོལ་ན། ། སྦྱིན་པ་བྱ་བ་ལོགས་ན་མེད། །གཡོ་སྒྱུ་སྤུངས་པའི་ཕ་རོལ་
ན། ། ཚུལ་ཁྲིམས་བྱ་བ་ལོགས་ན་མེད། ། དོན་ལ་མི་སྐྲག་ཕ་རོལ་ན། །
བཟོད་པ་བྱ་བ་ལོགས་ན་མེད། །ཉམས་ལེན་འབྲལ་མེད་ཕ་རོལ་ན། །བརྩོན་
འགྲུས་བྱ་བ་ལོགས་ན་མེད། །དང་ལ་གནས་པའི་ཕ་རོལ་ན། །བསམ་གཏན་
བྱ་བ་ལོགས་ན་མེད། །གནས་ལུགས་རྟོགས་པའི་ཕ་རོལ་ན། ། ཤེས་རབ་བྱ་
བ་ལོགས་ན་མེད། ། ཞེས་གསུང་ས་སོ། ། སྨྲས་པ། .
དམ་པ་རྣམས་ཀྱི་རྗེས་འཇུག་ཅིང༌། ། །
བྱང་ཆུབ་སེམས་དཔའི་རྣམ་ཐར་ཀུན། །
ལུས་སེམས་དག་པས་སྤྱོད་གྱུར་བ། །།
སྤྱོད་པའི་མཆོག་གོ་བུ་ལ་གདམས། །
- 71 -



དྲུག
དུས་སྤྱོད་ལས་དུས་དྲུག་གི་ཚད་བརྩི་ཐབས། །
སེམས་ཀྱི་རྣམ་པར་རྟོག་པ་བརྒྱ་ཉི་ཤུ་ལ་དེའི་སྐད་ཅིག་མ་དང་། དེའི་
སྐད་ཅིག་མ་གསུམ་ལ་དབུགས་འབྱུང་རྔུབ་ ཅེས་བྱ། དབུགས་ལ་ཆུ་སྲང་།
དབུགས་སུམ་བརྒྱ་དྲུག་ཅུ་ལ་ཆུ་ཚོད། དེ་དྲུག་ཅུ་ལ་ཞག་གཅིག་སྟེ། ཉིན་
ཞག་གཅིག་ལ་དབུགས་ཉི་ཁྲི་ཆིག་སྟོང་དྲུག་བརྒྱ། ཞག་སུམ་ཅུ་ལ་ཟླ་བ། ཟླ་
བ་བཅུ་གཉིས་ལ་ལོ་སྟེ། ལོ་གཅིག་ལ་ཉི་མ་སུམ་བརྒྱ་དྲུག་ཅུ་རྩ་ལྔའོ། ཟླ་
གཉིས་ལ་ནི་དུས་གཅིག ལོ་གཅིག་ལ་ནི་དུས་དྲུག་གོ ཡང་དུས་དྲུག་གི་
བགོ་སྟངས་ནི། བཅུ་གཉིས་པ་རྒྱལ་ཟླ་དང་དང་པོ་མཆུ་ཟླ་གཉིས་ནི་དགུན་
སྨད། གཉིས་པ་དབོ་དང་གསུམ་པ་ནག་པ་གཉིས་ནི་དཔྱིད་ཀ་བཞི་བ་ས་ག་
དང་། ལྔ་བ་སྣོན་ཟླ་གཉིས་ནི་སོས་ཀ། དྲུག་པ་ཆུ་སྟོད་དང་བདུན་པ་གྲོ་
བཞིན་གཉིས་ནི་དབྱར་ཀ། བརྒྱད་པ་ཁྲིམས་སྟོད་དང་དགུ་བ་དབྱུག་པ་
གཉིས་ནི་སྟོན་ཀ། བཅུ་བ་སྨིན་དྲུག་དང་བཅུ་གཅིག་པ་མགོ་གཉིས་ནི་སྟོད་
བཅས་དུས་དྲུག་ཏུ་དབྱེའོ། ཉི་མ་ལྡོག་ཚུལ་གྱི་སྐབས་ལ་མཁས་པའི་བཞེད་
ལུགས་འདྲ་མིན་སྣ་ཚོགས་མཆིས་མོད་ཟུར་མཁར་བའི་ལུགས་སུ་འབྲང་ནས་དེ་
ཡང་དགུན་ཉི་ལྡོག་ནས་དགུན་ཟླ་ཐ་ཆུང་སོགས་མདོར་ན་དབྱར་ཉི་ལྡོག་གི་བར་
དུ་ཉི་མ་རིམ་བཞིན་བྱང་དུ་འགྲོ་བ་ཡིན་ཞིང་། དུས་དེའི་ཚེ་རོ་མ་ནས་རྒྱུ་པའི་
-- 72
ཕབ



ཁ
ཉི་མའི་ཁམས་སྟོབས་དང་ལྡན་པའི་དབང་གིས་ཕྱི་རོལ་ཏུའང་ཤིན་ཏུ་རྣོ་བ་
དང༌། ཚ་བ། རྩུབ་པ་བཅས་ཀྱི་ངོ་བོ་ལྡན་པའི་རླུང་དང༌། ཉི་མ་དག་ནི་
ནུས་པའི་སྟོབས་ཀྱིས་ཟླ་བ་ས་ཡི་རང་བཞིན་ཅན་གྱི་ཡོན་ཏན་བསིལ་ཞིང་སྣུམ་
པ་རྣམས་ཟད་པར་བྱེད་ཅིང་། རྒྱུ་མཚན་དེའི་ཕྱིར་དུས་འདིར་ནི་ཡོན་ཏན་
དམན་པའི་རོ་ཁ་བ་དང་། – བསྐ་བ། ཚ་བ་བཅས་ཀྱི་སྟོབས་ཆེས་ཆེར་འཕེལ་
བའི་དབང་གིས་མི་ལ་སོགས་པའི་འགྲོ་རྣམས་ཀྱི་མཐུ་སྟོབས་ཉིན་རེ་བཞིན་དུ་
འཕྲོག་ཅིང་ཉམས་འགྲོ་བ་ཡིན་ཞིང་། དེ་ཡང་རིམ་བཞིན་ཕྱེ་ན་དགུན་སྨད་ཀྱི་
དུས་སུ་ཆུ་རླུང་ཤས་ཆེ་བས་ཁ་བའི་རོ་དང་། དཔྱིད་ཀའི་དུས་སུ་ས་རླུང་ཤས་
ཆེ་བས་བསྐ་བའི་རོ་སོས་ཀའི་དུས་སུ་མེ་རླུང་ཤས་ཆེ་བས་ཚ་བས་རོ་བཅས་ལྷག་
པར་གསལ་ཞིང༌། སོ་སོའི་མཐུ་ཡོངས་སུ་རྫོགས་ཏེ་ནུས་སྟོབས་ཆེ་བས་དབང་
གིས་མི་རྣམས་ཀྱི་མཐུ་སྟོབས་ཆེ་ཞིང་། དཔྱིད་དུས་འབྲིང་བ། སོས་དུས་
ཆུང་བ་བཅས་ཡིན། དབྱར་ཉི་ལྡོག་ནས་དགུན་ཉི་མ་ལྡོག་བར་གྱི་ཟླ་བ་དྲུག་
རིང་ལ་ཉི་མ་རིམ་བཞིན་ལྷོ་ངོས་སུ་བགྲོད་པ་བྱེད་ཅིང་། དུས་དེའི་ཚེའི་སྔར་
ཉི་མ་བྱང་བགྲོད་ཀྱི་དུས་སུ་མཐུ་སྟོབས་ཉམས་པ་རྣམས་སླར་རིམ་གྱིས་སྐྱེད་པར་
འགྱུར་ཏེ། ཅིའི་ཕྱིར་ན། དུས་དེའི་ཚེ་རྐྱང་མ་ནས་རྒྱུ་བའི་ཟླ་བའི་ཁམས་
འཕེལ་བའི་དབང་གིས་ཕྱི་རོལ་དུའང་བསིལ་བ་ཟླ་བའི་སྟོབས་ཏེ་ས་ཆུ་གཉིས་ཀྱི་
སྟོབས་འཕེལ་བས། རྣོ་ཚ་རྩུབ་པའི་ངོ་བོར་གྱུར་བའི་ཉི་མའི་སྟོབས་སམ་མེའི་
ཁམས་འབྲི་བར་འགྱུར་ལ། དེ་བཞིན་དུ་དུས་དེར་ཆར་བབས་ཏེ་རླུང་གི་ནུས་
པས་ཀྱང་ས་སྟེང་གི་ཚ་བ་ཐམས་ཅད་ཉེ་བར་ཞི་བ་བཅས་ཀྱིས་མཆོག་གི་རོ་
གསུམ་ཏེ་སྐྱུར་བ་དང་། ལན་ཚྭ་བ། མངར་བ་བཅས་ཀྱི་ནུས་སྟོབས་ཆེས་
-- 73 -



ཆེར་རྒྱས་ཏེ་ལུས་ཀྱི་ཁམས་སྐྱེད་པར་བྱེད་པ་ཡིན་ཞིང༌། དེ་ཡང་རིམ་པར་ཕྱི་
ན་དབྱར་གྱི་ཚེ་མེ་སའི་ཁམས་ཤས་ཆེ་བས་རོ་སྐྱུར་བ་དང་། སྟོན་གྱི་ཚེ་ཆུ་མེའི་
ཁམས་ཤས་ཆེ་བས་རོ་ལན་ཚྭ་བ། དགུན་སྟོད་ཀྱི་ཚེ་ས་ཆུའི་ཁམས་ཤས་ཆེ་
བས་རོ་མངར་བ་བཅས་སོ་སོའི་རོ་ལྷག་པར་གསལ་ཞིང་མཐུ་སྟོབས་ཡོངས་སུ་
རྫོགས་པའི་དབང་གིས་མི་རྣམས་ཀྱི་མཐུ་སྟོབས་ཀྱང་དུས་འདི་གསུམ་ལ་བལྟོས་ ་
ན་ དགུན་ སྟོད་ ཀྱི་ དུས་ སྟོབས་ ལྷག་ པར་ ཆེ་ ཞིང་། སྟོན་ དུས་ འབྲིང་ ལ།
དབྱར་དུས་ཅུང་ཟད་ཆུང་བ་བཅས་ཡིན་ནོ། །
- 74 -



བདུན་པ།
དུས་དྲུག་གི་སྤྱོད་ལམ་བསྟེན་ཐབས་ཚིགས་སུ་བཅད་པ།
(ཀ) ཟས་སོགས་སྤྱིར་བཤད་པ། །
འཚོ་བྱེད་ཡོན་ཏན་མགོན་པོ་དང་། ། ཐུགས་རྗེ་ཅན་གྱི་བླ་མ་དང་། །
གསོ་རིག་རྒྱུད་པའི་མཁས་རྣམས་ལ། །སྒོ་གསུམ་གུས་པའི་སྤྱི་བོས་མཆོད། །
སྐྱེ་རྒུའི་འགྲོ་བ་ཇི་སྙེད་པ། །སྐལ་བ་མ་འཇིག་དེ་སྲིད་བར། །ཚེ་ལ་བར་ཆད་
མེད་པ་དང་། །སྲོག་ལ་འཇིག་པ་མེད་པར་ཤོག །ཆགས་འཇིག་སེམས་ཅན་
ཕུང་བོ་ལ། ། ནད་མེད་ཚེ་རིང་རྫོགས་པ་དང་། ། བདེ་བ་ལ་ནི་ལོངས་སྤྱོད་
ཕྱིར། །འདུ་བ་རྣམ་གསུམ་ཐ་མལ་ལ། ། གློ་བུར་ཕྱི་རྐྱེན་བསྲུང་བ་དང༌། །
གང་ཡང་དམན་ལྷག་མ་ལོག་པར། ། ནད་ཀྱི་རྐྱེན་རྣམས་སྤང་བར་བྱ། ། དེ་
ལ་རྒྱུན་དུ་ཁ་ཟས་ཀྱི། ། །ཟས་ཚུལ་ཟས་ཚོད་མ་ཤེས་པར། ། མ་ཞུ་བ་ཡི་ནད་
རྣམས་སྐྱེད། །ཁོང་ནད་འབའ་ཞིག་དེ་ཡིས་བསྐྱེད། །དེའི་ཕྱིར་འཚོ་བ་ཟས་
ཀྱི་གནས། ། ཤེས་བར་བྱ་ཡི་སྤང་མ་ཡིན། ། ཟས་ཀྱི་ཚུལ་དག་ལེགས་རྟོགས་
ན། །ཁམས་སྙོམས་ལུས་ཟུངས་རྒྱས་པར་བྱེད། ། མེ་དྲོད་འཛིན་ཅིང་ཁ་ཟས་
ཞུ། །དེ་བས་འདི་ལ་གཅེས་པར་རིགས། །ཁ་ཟས་སྨིན་མ་ཐག་པ་དང་། །
རློན་པ་ལྕི་བས་འཇུ་བ་དཀའ། །སྨིན་གྱུར་སྐམ་ནས་ཐག་ཆོད་པ། །ཟས་རྙིང་
ཡང་བས་འཇུ་བ་སླ། །ཟས་རྗེན་བཙོས་དང་གཡོས་སུ་བྱས། །ཡང་ཞིང་འཛུ
- 75 —་



.
སླ་འཕྲོད་པར་འགྱུར། །སྐྱེ་བོ་སྣུམ་ལ་བསྟེན་པ་ནི། །ནང་གི་དྲོད་འབར་ཁོང་
བ་དག །ལུས་ཟུངས་འཕྲལ་བརྟས་སྟོབས་མདོག་ལྡན། །དབང་བོ་ལྔ་བརྟན་
རྒས་ཀ་སྲ། །ཙོང་སྒོག་ལ་སོགས་ཚ་བ་དང༌། ། ཁུར་མར་རྒྱུ་ཁུར་ཁ་བ་
རྣམས། །སྐམ་སར་སྐྱེས་དང་རློན་པ་སྐྱེས། ། སྐམ་པར་བྱས་དང་རློན་པར་
བྱས། ། སྡོར་གྱི་གཡས་སུ་བྱས་པ་དང་། ། མ་བྱས་རྗེན་པར་བྱ་བ་ཡིས། །
སྔ་མ་སྔ་མ་དྲོ་ཞིང་ཡང་། ། དེ་ཡིས་བད་ཀན་གྲང་ནད་སེལ། ། ཕྱི་མ་ཕྱི་མ་
བསལ་ཞིང་ལྕི། །དེ་ཡིས་མཁྲིས་པ་ཚ་བ་སེལ། ། མདོར་ན་སྔོ་ཡི་བྱེ་བྲག་་
ཀུན། །དྭངས་མའི་རྩ་སྒོ་འགག་པ་དང་། ། སྨན་གྱི་ནུས་པའང་འཇོམས་པར་
བྱེད། །ལུག་དང་འབྲིའོ་དྲོད་བཅུད་ཆེ། ། བ་དང་ར་འོ་བསིལ་བ་ཡང་། །
མཛོ་མོ་ལས་བྱུང་བསིལ་དྲོད་སྙོམས། །ཕྱི་མ་རྒྱུན་ཏུ་འཐུང་བས་བཟང་། །ཆུ་
སྐོལ་གྱིས་ནི་མེ་དྲོད་སྐྱེད། ། ཁ་ཟས་འཇུ་དང་སྐྱིགས་བུ་སེལ། ། བད་ཀན་ལྟོ་
བ་སྦོས་པ་དང་། །དབུགས་མི་བདེ་བ་ཆམ་པ་དང་། །རིམས་གསར་ནད་རྣམས་
སེལ་བའི་མཆོག །བསྐོལ་གྲངས་བད་ཀན་མི་སྐྱེད་ཅིང༌། །མཁྲིས་པའི་ནད་
ལ་བདུད་རྩི་ཡིན། །ཞག་ལོན་དུག་འདྲ་ཉེས་ཀུན་སྐྱེད། །ཆང་ནི་མངར་སྐྱུར་
ཁ་བ་ལྡན། །ཟུངས་ཟད་ཐུར་དུ་འཁྲུ་བ་དང་། ། ལུས་ཀྱི་མེ་དྲོད་སྐྱེད་ཅིང་
འབར། ། སྙིང་དཔའ་གཉིད་འཕེལ་བད་རླུང་སེལ། ། འཐུང་དྲགས་སེམས་
འགྱུར་ངོ་ཚ་འཇིག ། མྱོས་པ་བདེ་བའི་འདུ་ཤེས་འཛིན། ། འཛེམས་མེད་
གླང་ཆེན་སྨྱོན་པ་ལྟར། ། སེམས་མེད་བེམ་པོ་བཞིན་དུ་ཉལ། ། སྤང་བླངས་
མི་ཤེས་མུན་པ་འཐིབས། ། ཟས་སྐོམ་ངོ་བོ་ནུས་པ་ལ། ། མ་ལྟོས་མི་འཕྲོད་
སྦྱར་བ་ཡིས། ། འགྲོ་བའི་སྲོག་ལ་ཉེ་བར་འཚོ། ། འབྲས་ཀྱིས་འགྲངས་རྗེས་
— 76 -



་
ར་
ཕྱེ་ཟན་མིན། །སྨན་འཐུངས་ཤ་བོའི་ཤ་ནི་སྤང་། །ཉུང་མ་ཞོ་སྦྱར་རིམས་སུ་
འགྱུར། །བཙོང་བསྲེགས་སྤྲང་སྨྱུར་འཆི་བར་འགྱུར། །ཀེའུ་དང་གནག་ཤས་
སྐྲན་དུ་འགྱུར། །ལ་ཕུག་ཤ་སྐམ་འཕྲོད་པ་མིན། ། ཉ་དང་མར་ཚིལ་རྙིང་བ་
མིན། ། དེ་བཞིན་ཉ་དང་འོ་མ་མིན། ། ཤིང་ཏོག་ཆང་སྐྱུར་ཤང་ཚེ་དང་། །
ལ་ཕུག་ཉུང་རྙིང་འོ་མར་མིན། །འོ་ཚན་འཐུང་རྗེས་ཆུ་གྲོག་དང་། །རྒྱུ་སྲན་
ནག་པོ་གནོད་པས་མིན། །གནག་དང་རྟ་ཤས་གཡན་པ་འོང་། ། གནག་དང་
ཕག་ཤས་ལྟོ་སྲིན་སྐྱེད། ། ཁྱིམ་བྱའི་ཤ་དང་ཉ་ཡིས་ནི། །མ་ཞུ་སྐྲན་དུ་འགྱུར་
བ་ཡིན། ། སྒོང་སྤྱི་སྒོག་སྐྱའི་དབུགས་མི་བདེ། ། ཁྱིམ་བྱ་རི་བོང་ཤ་ཡིས་
འཁྲུ། །བྱ་སྒོང་ཉ་ཤ་ཟ་བ་མིན། ། སྲན་ཚོད་བུ་རམ་ཞོ་གསུམ་ཡང་། ། ལྷན་
དུ་སྦྱར་ན་མི་འཕྲོད་དོ། ། སེར་ཤ་ཤ་མོའི་རིགས་རྣམས་ནི། ། ཡུངས་དཀར་
མར་ལ་བརྔོས་མི་བྱ། ། ཁྱིམ་བྱའི་ཤ་དང་ཞོ་གཉིས་མིན། ། སྦྲང་རྩི་མར་དང་
འཕྲོད་མི་འགྱུར། ། འཁར་ནང་མར་ལོན་ཟ་མི་རུང༌། ། སྐྱེར་པའི་ཐུར་ལ་བྱ་
（བྱ་ཧ་རི་ཏྲ) ཡི་ཤ། ། བསྐོན་ནས་མེར་བསྲེགས་ཟ་བ་མིན། ། དབྱར་ཟླ་
འབྲིང་བའི་ཚེས་ལ་ནི། །ལྡམ་ལྡུམ་བཟའ་དྲགས་ནད་དུ་འགྱུར། །དགུན་ཟླ་
གསུམ་གྱི་སྟོད་ལ་ནི། །རྒྱ་གཡེར་བཟའ་དྲགས་སྙིང་མིག་གནོད། །ཟླ་བ་སྤྱང་
ཀིས་ཟིན་པའི་དུས། ། ཟན་ཟོས་སོ་ན་ཤུ་བ་འབྱུང༌། ། ཁ་ཟས་སྔ་མ་མ་ཞུ་
བར། །ཕྱི་མ་མྱུར་ཏུ་སྦྱིན་མི་བྱ། །ཤ་རློན་ལ་ནི་དཀར་སྐྱུར་དང༌། །ཙམ་པའི་
དྲི་ཕོག་ཞག་ཡུན་ལུས། །ཤ་བཙོས་རླངས་བསུབས་ཡུན་རིང་འགོར། ། འདི་
རྣམས་མི་འཕྲོད་སྤང་བར་བྱ། །བློ་དང་ལྡན་པའི་སྐྱེས་བུ་ཡི། །དུས་ཀྱི་རྣམ་
པ་ཀུན་ཏུ་ཡང་། ། ཟས་སྐོམ་ཡོད་ཟིན་རན་པར་བཟའ། ། དེས་ནི་བདེ་བླག་
-- 77 -
-
-
-
-
-



འཇུ་བ་དང༌། །ལུས་ཉིད་ནད་མེད་འཚོ་བ་ཡིན། ། དྲོད་ཀྱི་ཆ་ཤས་ཐམས་
ཅད་སྐྱེད། – ། ཟས་ཚོད་མ་ཟིན་ཆུང་གྱུར་ན། ། སྟོབས་དང་གཟི་མདངས་
འཕེལ་མིན་ཞིང༌། ། ཟུངས་ཉམས་རླུང་གི་ནད་རྣམས་འབྱུང་། - ། ཟོས་ཚོད་
ཚད་ལས་ཐལ་གྱུར་ན། །ཞུ་མ་ནུས་པར་བེ་སྣབས་སྐྱེད། །མེ་མཉམ་རླུང་རྒྱུའི་
ལམ་བཀག་པས། །མེ་དྲོད་ཉམས་ཏེ་མ་ཞུ་དང་། །ཤིང་རེངས་ལ་སོགས་ཉེས་
པ་དང༌། ། གཅོད་ནད་ཐམས་ཅད་སྐྱེད་པར་འགྱུར། ། དེ་ཕྱིར་ཕོ་བའི་ཆ་
གཉིས་ཟས། ། ཆ་གཅིག་སྐོམ་ཏེ་རན་པ་བཟའ། ། སྐྱེ་བོ་རྩོལ་བཅག་ལུས་
སྟོབས་ལྡན། ། མེ་དྲོད་འབར་ཞིང་ན་སོ་དར། ། དེ་ལ་མི་འཕྲོད་འཕྲོད་ཀྱང་
སྲིད། ། གོམས་པ་ལ་ཡང་དེ་བཞིན་ནོ། ། ཡང་ན་འཕྲོད་པའི་ཟས་རྣམས་
ནི། །སྤོང་ངམ་མི་འཕྲོད་བསྟེན་ཀྱང་རུང༌། །ཞག་ནི་ཉི་ཤུ་བཞི་བཅུ་སོགས། །
རིམ་བཞིན་སྣོན་འཕྲིའི་ཆ་སྐྱེད་ལ། །ལེགས་པར་འདྲེས་ཤིང་གོམས་པ་ཡིས། །
ཆ་ནི་ཡུན་གྱིས་ཀློད་པ་ལས། ། གློ་བུར་བསྟེན་སྤང་མི་བྱའོ། །དེ་ཡིས་ཉེས་པ་
མྱུར་ཏུ་འཁྲུགས། ། མདོར་ན་དུག་ཅན་གནོད་བྱ་ལ། ། ཉེ་བར་ཉེས་པ་སྐྱེད་
པས་ན། ། ཕན་མེད་གནོད་པ་ཤེས་ཤིང་སྤོང་། ། མདོར་ན་ཟས་ཀྱི་ཚོད་ཟིན་
པའི། ། ཡོན་ཏན་རྒྱུད་ལས་གསུངས་པ་ལྟར།་ ། ཉེས་པ་ལམ་མིན་མི་འགྲོ་
ཞིང་། །ལུས་ཡང་དང་ག་བདེ་བ་དང་། ། དབང་བོ་གསལ་ ཞིང་ལུས་སྟོབས་
ཆེ། །བཤང་གཅི་འོག་རླུང་བདེ་བར་རྒྱུ། །
（ཁ) དཔྱིད་དུས་ཟས་སྤྱོད་ཀྱི་སྐོར།
ལུས་དང་ལྷན་ཅིག་མ་རིག་པས། ། འདོད་ཆགས་ཞེ་སྡང་གཏི་མུག་སྐྱེད།
། དེ་ལས་རླུང་མཁྲིས་བད་ཀན་སྐྱེད། ། ནད་དང་ལུས་ཟུངས་དྲི་མ་རྣམས། །
- 78 --



ལྡང་ཚད་རང་གི་མཚན་ཉིད་ལྟར། ། རྣམ་པར་མ་གྱུར་ཐ་མལ་ཏུ། །གནས་
བཅས་ནད་མེད་འཚོ་བའི་གཞིར། ། རྐྱེན་ཕྲད་རྒྱུ་ལས་འབྲས་བུ་ཉིད། །དེ་
ཕྱིར་མི་ན་གནས་པའི་ཕྱིར། །ཚེ་རིང་ནད་མེད་འཚོ་བའི་ཕྱིར། །ནད་རྣམས་
ཀུན་རྐྱེན་སྤང་པར་བྱ། ། རྐྱེན་མེད་པ་ན་རྒྱུ་ཁོ་ནས། །འབྲས་བུ་སྐྱེད་པར་མི་
ནུས་སོ། །རྒྱུ་ནི་ལུས་ཀྱི་ཆ་ཤས་ཀུན། །རྐྱེན་ནི་དུས་གདོན་ཟས་སྤྱོད་བཞི། །
དུས་ནི་དཔྱི་དབྱར་སྟོན་དགུན་བཞི། ། དཔྱིད་ཀའི་དུས་ལ་སྟོད་སྨད་གཉིས།
། དཔྱིད་སྟོད་དབོ་ཟླ་ནག་ཟླའི་བར། ། ས་ཟླ་སྣོན་ཟླ་སོས་ཀའི་དུས།། དབོ་
ནས་ཉི་མས་ཚ་སྟོབས་ཀྱིས། ། བ་སྤུ་བུ་གའི་སྒོ་ཀུན་ཕྱེ། །ནང་གི་མེ་དྲོད་ཕྱིར་ ་
ཤོར་བས། །ཕོ་བའི་མེ་ཉམས་བད་ཀན་ལྡང་། ། བྲང་དང་མགུལ་བ་གློ་བ་མགོ
།དྭངས་མ་ཤ་ཚིལ་རྐང་མར་ཁུ། །བཤང་གཅི་སྣ་ལྕེ་དབང་བོ་དྭངས། །ཁྱད་
པར་མ་ཞུ་ཕོ་བ་རུ། ། བད་ཀན་ལྡང་པའི་དུས་ཡིན་པས། ༈ གཉེན་པོ་ཐ་
མའི་རོ་གསུམ་ཏེ། ། ཁ་བ་ཚ་བ་བསྐ་བ་བསྟེན། ། ནས་རྙིང་ཟན་དང་
སྐམ་ས་ཡི། །བྱ་དང་རི་དྭགས་སྲོག་ཆགས་ཤ། ། སྦྲང་དང་ཆུ་ཚ་བཅའ་སྒའི་
ཐང་། ། . མདོར་ན་ནུས་པ་ཡང་རྩུབ་པའི། ། ཟས་སྐོམ་རིགས་ནི་བསྟེན་
པར་བྱ། ། བད་ཀན་སེལ་ཕྱིར་སྐྱུགས་མ་གཏོང་། ། དྲོ་བའི་གནས་སུ་
རྩོལ་བས་བཅག །ཟན་ཕྱེ་སྐམ་པོས་དྲིལ་ཕྱིས་བྱེད། ། སྡོད་སའི་ཡུལ་ཀྱང་
དྲི་ཞིམ་སྤོས། ། མེ་ཏོག་ལྗོན་ཤིང་སྐྱེད་མོས་ཚལ། ། ཉི་གྲུབ་ལྡན་པའི་
གནས་སུ་འདུག ། དཔྱིད་སྨད་སོ་གའི་དུས་སུ་ནི། ། འོད་ཟེར་རབ་ཏུ་ཚ་
བས་ན། ། བད་ཀན་ནད་ནི་ངང་གིས་ཞི། །་རྩུབ་པའི་མཐུ་སྐྱེད་མཚན་མོ་ ་
ཐུང༌། ། ཁོང་ལ་རླུང་ནད་གསོག་པར་བྱེད། ། གཉེན་པོས་ཟས་སྐོམ་མངར་
ཡ- 79 -



མ་
，
ཞིང་ཡང་། ། ། སྣུམ་དང་བསིལ་བའི་རིགས་རྣམས་བཟའ། ། ཉིན་གྱི་གུང་ལ་
གཉིད་ཕྱེད་ལོག ། ལན་ཚ་ཚ་བ་སྐྱུར་བ་སྤང་། །གང་ཆུ་བསིལ་མས་ལུས་འཁྲུ་
བྱ། ། ཆང་ཆུ་བསྲེས་པའི་སྐོམ་བཏུང་བྱ། ། ཕྲ་ཞིང་སྲབ་མོའི་གོས་འཇམ་
བགོ །དུས་འདིར་ལུས་ཀྱི་ཉམས་སྟོབས་འབྲིང་། །འཁྲིག་པ་ཞག་གཉིས་ལན་
རེར་སྤྱོད། ། གནས་ཁང་བསིལ་ཞིང་ཙན་དན་དང་། ། ག་བུར་སོགས་ཀྱི་
དྲི་བཟང་ལྡང་། ། བསིལ་རླུང་ལྡང་ཞིང་ཁོར་ཡུག་ཀུན། ། མེ་ཏོག་ཡོངས་
སུ་ཚང་བར་བཞད། ། རྩི་ཤིང་རིགས་ཀྱི་བསིལ་གྲིབ་ལྡན། ། ཆར་ཟིལ་
བསེར་བུའི་གནས་སུ་འདུག ། ཉི་མ་བྱང་བགྲོད་དུས་ཡིན་པས། །རྣོ་ཚ་རྩུབ་
པའི་ངོ་བོར་འགྱུར། ། ཉི་མ་ཚ་བའི་ནུས་སྟོབས་ཀྱིས། །ཟླ་བ་ས་ཆུའི་ཡོན་
ཏན་འཇོམས། ། གོང་བཞིན་སྤྱོད་པ་འཇུག་པས་ན། ། ཚེ་སྲོག་མི་་་་
འཇིགས་ རྡོ་ རྗེ་ བཞིན། ། བགེགས་ དང༌ བར་ ཆད་ ཐམས་ ཅད་ སེལ། །
ནད་མེད་བདེ་བའི་དཔལ་ཐོབ་གྱུར། ། ཕུང་བོ་རི་རྒྱལ་ལྷུན་པོ་ལྟར། ། རྟག་་
བརྟན་ཚེ་རིང་གོ་འཕང་ཐོབ། །
(ག) དབྱར་དུས་ཟས་སྤྱོད་ཀྱི་སྐོར།
ཆུ་སྟོད་གྲོ་བཞིན་བར་དུ་དབྱར། ། དབྱར་དུས་ཆར་ལ་རླུང་གྲོགས་
ཀྱིས། ། བསེར་བུས་རེག་བྱ་གྲང་མོར་བསྒྱུར། ། འབྱུང་བ་ས་ནི་རླན་
བྱས་པས། ། ལུས་དང་ཕོ་བའི་མེ་དྲོད་ཉམས། །. རླུང་ནད་ལྡང་པའི་དུས་
ཡིན་པས། ། མི་འདོད་སྡུག་བསྔལ་སྣ་ཚོགས་འབྱུང༌། ། དུས་ཀྱི་ངོ་བོ་
སྣུམ་བསིལ་བས། ། ཁོང་ལ་མཁྲིས་ནད་གསོག་པར་བྱེད། ། གཉེན་པོ་མེ་
དྲོད་གསོ་བ་དང་། ། མངར་སྐྱུར་ལན་ཚའི་བཟའ་བཏུང་པསྟེན། ། ནུས་
= 80 ཡ



པ་ཡང་དོ་སྣུམ་པ་བཟའ། ། སྐམ་སའི་འབྲུ་རིགས་རྙིང་བ་དང་། ། ཟན་
དང་ཆང་དང་ཞུན་མར་དང་། ། ཤ་ཁུ་བཅུད་ཀྱིས་གསོ་བ་དང༌། ། རླུང་
ནད་སེལ་ཕྱིར་འཇམ་རྩི་གཏོང་། ། དྲོ་བའི་ཡུལ་དང་སྐམ་སར་འདུག་།
ཆགས་པ་མང་དུ་སྤྱོད་པ་སྤང་། ། སེམས་ལས་སྡུག་བསྔལ་མང་དྲགས་་་་
སྤང་། ། ཁ་ཟས་བཅུད་མེད་མྱ་ངན་སྤང་། ། ཡིད་འོང་གནས་སུ་འཚོ་
བར་བྱ། ། དེ་ལ་ཡོན་ཏན་རྒྱ་མཚོ་ཡིས། ། རླུང་ནད་སྤྱི་གཙུག་དུག་་་
བདུན་དང་། ། བྲང་གཞུང་གཉའ་ལྟག་རྐང་མཐིལ་ལ། ། ཛ་ཏི་མར་སྦྱར་
བྱུགས་པ་ཕན། ། གསུངས་པ་འདི་ཡང་གདམས་པར་རིགས། ། མཛའ་
བའི་གྲོགས་དང་ལྷན་ཅིག་གནས། ། སྙན་པའི་ཚིག་དང་སྤྲོ་བའི་གཏམ། །
ལུས་ལ་མི་ན་གནས་པའི་རྒྱུ། ། འདི་ལྟར་གདམས་པའི་དགོས་ཆེད་ནི། །
དལ་འབྱོར་རྡོ་རྗེ་ལུས་པོ་ལ། ། ནད་ཀྱིས་འཇིགས་པ་མེད་པ་དང་། ། ཚ་
གྲང་ཆར་བ་དྲག་ཞན་གྱིས། ། ཚེ་ལ་བར་དུ་མི་བྱེད་ཕྱིར། ། བདག་་་
གཞན་དོན་ཀུན་འགྲུབ་ཕྱིར་དང་། ། བདེ་བ་ཁོ་ནར་ལོངས་སྤྱོད་ཕྱིར། །
ཕྱི་མ་སངས་རྒྱས་ཐོབ་ཕྱིར་ཏུ། ། དགེ་བའི་ལས་ལ་འཇུག་པ་གཅེས། ། ་
(ང) སྟོན་དུས་ཟས་སྤྱོད་ཀྱི་སྐོར།
ཁྲུམས་སྟོད་དབྱུག་པ་སྟོན་ གའི་དུས། ། སྟོན་དུས་རྣོ་ཚ་སྣུམ་པ་་་་
ཡིས། ། ཡོན་ཏན་ཕྱི་ཡི་ཡུལ་དུ་རྒྱས། ། ཁོང་གི་ཚ་བ་ཕྱི་ལ་བུས། །
རེག་བྱ་ལུས་ཀྱི་ཕྱི་ཡུལ་དུ། ། མཁྲིས་པ་ཚ་བའི་ངོ་བོར་འབར། ། དེའི་
ཐོག་ཆང་བཟང་ཤ་ཁུའི་བཅུད། ། སྣུམ་རྙིང་བཟའ་དང་སྤྱོད་ལམ་དྲག །
མེ་ དང༌ ཉི་ མ་ དྲོས་ ཆེས་ བས། ། མཁྲིས་ ནད་ སློང་ ཞིང་ ལྡང་ བར་ འགྱུར། །
- 81 -



L་
མངར་དང་ཁ་ཚ་བསྐ་བ་བསྟེན། ། མཁྲིས་ནད་སྦྱོང་ཕྱིར་བཤལ་གཏོང་་་
བྱ། ། ཟས་སྐོམ་ཚ་སྐྱུར་མི་འཕྲོད་སྤང་ ། ཁྱད་དུ་མཁྲིས་པ་ཚ་བ་ལ། །
ཤ་དང་ཆང་དང་ མར་རྙིང་དང༌། །བུ་རམ་ དྲོད་ བག་ གནོད་ པས་སྤང༌། །
གནས་ཁང་ ག་ བུར་ཙན་དན་ དཀར། ། པུ་ ཤེལ་ ཙེ་ ཡི་ དྲི་ཞིམ་ ལྡང་། །
བཟང་བོ་སྨན་གྱི་སྤོས་ཆབ་བཞུར། །: བསིལ་གྲིབ་ལྡན་པའི་ཁང་བར་འདུག
། མདོར་ན་སྟོན་ཟླ་གསུམ་པོ་ལ། ། ལུས་ཀྱི་གནད་བདུན་གང་ལ་ཡང་། །
གྲི་མདུང་མཚོན་གྱིས་བསྣུན་པ་སྤང༌། ། ཚ་བ་སྟོད་སྨད་འགྲམས་ལ་་་་་་
གཟབ། །རོ་ནུས་མི་འཕྲོད་ཟས་སྐོམ་སྤང་། ། ཞེ་སྡང་དྲག་པོ་མི་སྐྱེས་་་་་
ཤིང་། ། ཁོར་ཡུག་ཡོ་བྱད་གཙང་སྦྲ་དགོས།། ཞག་གཉིས་རེ་ནས་ལན་
རེར་འཁྲིག་། རང་གི་འགོ་ལྷ་བསྲུང་བ་དང༌། །ཕྱོགས་བཞིའི་གདོན་འདྲེ་
འགོག་པའོ། །གཞན་ཡང་མེ་དང་ཉི་མ་རུ། ། ལུས་ངག་ཡིད་ཀྱི་དྲག་ཤུལ་
སྤང་། ། བསིལ་པས་གནས་སུ་དལ་བུར་འདུག ། ལུས་ལ་འཁྲུ་བྱ་མགོ་བོ་
བཀྲུ། ། དྲི་མ་མེད་པའི་གོས་གསར་བགོ ། སྟོན་ག་ཚ་བ་ཆེ་བའི་དུས། །
ཇི་ལྟར་གདམ་པ་དེ་ལྟ་བུར། ། སྨན་པའི་བཀའ་གསུང་བླངས་གྱུར་བ། །
མཁྲིས་པ་ནད་ཀྱིས་བཏུབ་མིན་ཞིང་། ། རང་གི་ཚེ་ལ་བར་ཆད་བྲལ། ། ཇི་
སྲིད་འཚོ་འདོད་དེ་སྲིད་བར། ། ནད་ཀྱིས་མ་གདུང་ལུས་བདེ་བ། ། མྱ་
ངན་མེད་པས་ཡིད་བདེ་བ། ། མི་ན་བདེ་བ་ཁོ་ནའི་ངང་། ། སྟོན་གསུམ་
ཚེ་ལ་བར་མེད་སྐྱོད། །་་
(ཅ) དགུན་དུས་ཟས་སྤྱོདཀྱི་སྐོར། ། །
དགུན་གྱི་དབྱེ་བ་སྟོད་སྨད་གཉིས། ། དགུན་སྟོད་སྨིན་དྲུག་མགོ་ཟླ་བར།
- 82
-



་་ ，：་:
: . .
1
.
། དགུན་སྨད་རྒྱལ་ཟླ་ནས་མཆུ་ཟླ། ། ཕྱི་ཡི་ཡུལ་ཁམས་གྲོང་དང་སྦྲགས། །བ་
སྤུའི་བུ་གའི་སྒོ་རྣམས་ཟུམ། ། ལུས་ཀྱི་མེ་དྲོད་ཁོང་ལ་བཀག ། དེ་ཡི་སྟོབས་
དང་ཕོ་བའི་མེ། །མཉམ་དུ་སྦར་བས་ཟས་འཇུ་སླ། ། དེའི་ཕྱིར་མངར་སྐྱུར་
ལན་ཚ་བསྟེན། ། ཡང་ན་དགུན་དུས་མཚན་རིང་བས། ། ལྟོ་བ་ནམ་མ་
ལངས་པར་བཀྲེས། ། དེ་བས་ཟུངས་འབྲི་སྟོབས་ནུས་ཉམས། ། གཉེན་
པོ་མགོ་སྐེ་མཐིལ་བཞི་ལ། ། “ ཏིལ་མར་གྱིས་བྱུགས་བསྐུ་མཉེ་བྱ། ། རྣ་
བའི་བུ་གར་ཏིལ་མར་དགང་། ། ། ཤ་ཁུ་སྣུམ་པ་ལྕི་བ་བཟའ། ། ཞུན་མར་བུ་
རམ་ཆང་སོགས་བསྟེན། ། འོ་མ་ཤ་ཁུ་སྣུམ་བཅུད་ཅན། ། ཕྱི་ཡུལ་གྲང་བའི་
ངད་འགོག་ཕྱིར། .། གཅན་གཟན་རི་དྭགས་ལུག་གོས་ཀྱི། ། ཕགས་པ་
མཐུག་པོ་ལུས་ལ་མནབས། །ྋལྷམ་ནི་བརྫངས་ལྡན་རྟག་ཏུ་བགོ ། དྲོད་ཀྱི་
དུགས་དང་མེ་ཉིས་བསྲོ། ། གནས་ཁང་ས་ལས་གཏིང་གཏིང་ཟབས་སུ། །
བརྐོས་པ་གཡོས་གཡོན་རྒྱབ་ངོས་མཐུག །ཕྱི་ནང་རིམ་པ་གཉིས་དང་ལྡན། །
འཁྱགས་རླུང་འགོག་ཐུབ་གནས་སུ་འདུག ། མདོར་ན་དགུན་གྱི་དུས་འདི་
ལ། ། རོ་ཙའི་ནུས་པ་དྲེགས་པོར་ལྡན། ། འཁྲིགས་པ་གང་ཐུབ་འགོག་པ་
མེད། ། ཉིན་པར་གཉིད་ལོག་མང་དྲག་ན། ། མགོ་ན་ཤེས་པ་རྨོངས་པར་
འགྱུར། ། ལུས་ལས་མི་ནུས་སྐྱིད་པར་སྐྱུར། ། དེ་ཕྱིར་གཉིད་ཚོད་རན་
གྱིས་ཤིག ། དགུན་དུས་རྐྱེན་རྣམས་བསྲུང་བ་གཅེས། ། ཁ ་
（ཆ） ཕྲན་བུའི་རྐྱེན་སྤང་བའི་སྐོར།་ ་
དཔྱིད་དབྱར་སྟོན་དགུན་གང་ལ་ཡང་། ། ལྟོ་བ་བཀྲེས་བ་བཀག་མི་
བྱ། ། བཀག་པས་ལུས་ཉམས་སྟོབས་ཆུང་འགྱུར། ། ཕྱིས་སུ་བཟའ་ཡང་
- 83 ཨང་



ཡི་ག་འཆུས། ། མགོ་བོ་འཁོར་ཞིང་འགྱེལ་བུབ་བྱེད། ། སྐོམ་བཀག་མགོ་
འཁོར་སྙིང་རླུང་ཞུགས། ། དྲན་པ་མྱོས་ཤིང་སེམས་པ་འཕྱོ། ། ཕྱིར་་་
སྐྱུགས་བཀག་ན་དང་ག་འགག །དབུགས་མི་བདེ་བའི་ནད་སོགས་འབྱུང་། །
སྦྲིད་བཀག་མིག་སོགས་དབང་བོ་ཉམས། ། མགོ་ན་གཉའ་རེངས་ལྡད་མི་
ནུས། ། ངལ་བའི་དབུགས་རྔམ་བཀག་པ་ན། ། རླུང་སྐྲན་འབྱུང་ལ་སྙིང་
ནད་སློང་། ། གཉིད་བཀག་མགོ་ལྕི་དངང་བོ་ཉམས། ། མཆུ་བཀག་སྙིང་
དང་མགོ་བོ་ན། ། སྣ་ཆུ་རང་དབང་མེད་པར་འཛག ། འཕྱེན་བཀག་
བཤང་སྐམ་ནང་དུ་འགག ། མིག་རིབ་ཕོ་བའི་མེ་དྲོད་ཆུང༌། ། བཤང་
བཀག་ཁ་ནང་མི་གཙང་བྲོ། ། ཀླད་པ་ན་ཞིང་ཉ་བཞི་འགྱུར། ། གཅིན་
བཀག་རྡེའུ་ཆུ་སོ་ན། ། ཁུ་བ་བཀག་པས་དུས་མིན་འཛག །ཕོ་མཚན་ན་ལ་
གཅིན་ལམ་འགག ། དེ་ལྟར་དཔྱིད་དང་དབྱར་ཀ་དང་། ། སྟོན་དང་
དགུན་གའི་དུས་བཞི་ལ། ། དུས་བཞིའི་ན་བ་མི་སྟེར་ཡང་། ། དམན་
ལྷག་ལོག་པས་འགའ་ཡང་སྲིད། ། ཚ་གྲང་ཆར་བའི་དུས་གསུམ་ལ། ། ཚ་
དུས་ཚ་ཚད་ཆུང་བའམ། ། ཆར་དུས་ཆར་བ་ཆུང་བ་ཡིས། །་ གྲང་དུས་
གྲང་བ་ཆུང་བ་ཡིས། ། ཉེས་པ་སློང་བའི་རྐྱེན་ཡང་བྱེད། ། ཡང་ན་ཚ་
དུས་ཚ་དྲགས་དང་། ། གྲང་དུས་གྲང་ངར་ཆེས་དྲགས་པ། ། ཆར་དུས་
ཆར་བ་དྲགས་པ་ཡིས། ། ལུས་ཀྱི་འདུ་བ་རྣམ་གསུམ་འཁྲུགས། ། ཚ་གྲང་
ཆར་བ་ལོག་པ་སྟེ། །མེད་དམ་རང་གི་ངོ་བོ་ལོག ། འདིས་ཀྱང་རླུང་མཁྲིས་
བད་ཀན་སྐྱེད། ། ཡང་ན་དུས་བཞི་ཡང་དག་ཀྱང་། ། རང་གི་སྤྱོད་ལམ་
དམན་ལྷག་ལོག ། སྒོ་གསུམ་སྦྱོར་བ་ཆུང་བའམ། ། མི་འཇུག་འཇུག་ཀྱང་
-
84
ཡ་ཡ་ཁབ་



༡༡
དམན་པ་ཡིས། ། ཉེས་པ་འཕེལ་ཟད་འཁྲུགས་པར་འགྱུར། ། བརྟུན་
ནས་བསྟུད་དྲགས་འཇུག་པ་ལྷག ། ཤུགས་བཀག་བཙུར་གཅུས་མི་དགེ་བ། །
ལོག་པར་སྦྱོར་བ་ཡིན་པས་སྤོང་། ། 1:|:རང་གི་སྤྱོད་ ལམ་ དུས་ བཞི་ལ། །
མཚུངས་པར་སྦྱར་ན་འཕྲོད་པ་ལས། ། ལོག་ན་ཉེས་པ་འབྱུང་བར་་་་་་་་
འགྱུར། ། དབང་བོ་དམན་ལྷག་ལོག་པ་ཡིས། ། ཉེས་པ་སློང་བ་ཡང་སྲིད་
ན། ། དུས་རྒྱུན་བྱ་བ་སྤྱོད་ལམ་གྱིས། ། འཇུག་ཚུལ་གོང་དུ་བཤད་པ་
བཞིན། ། སྨན་གྱི་རྒྱལ་བོ་ཨ་རུ་དང་། ། ཤུ་དག་ཡུངས་དཀར་གུ་གུལ་
དང་། ། རིན་ཆེན་དབང་བོའི་རིལ་བུ་སོགས། ། རྟག་ཏུ་དཔུང་བ་གཡོན་ .
པར་བཏགས། ། ད་དུང་རྡོ་རྗེ་ཕ་ལམ་སོགས། ། རིན་པོ་ཆེ་ཡི་རིགས་
རྣམས་དང༌། ། གྲུབ་པར་གྲགས་པའི་གསང་སྔགས་དང༌། ། རིགས་་་་
སྔགས་གཟུང་སྔགས་ལ་སོགས་པའི། ། སྲུང་བ་འགུལ་ཏུ་མི་འབྲལ་་་་་་་
གདགས། ། དེས་ནི་བདེ་བླག་དོན་ཀུན་འགྲུབ། ། སྐྱེ་བོ་ནད་མེད་རིང་དུ་
གནས། ། ཚེ་ཡང་ཡུན་རིང་བར་དུ་བསྲིང་། ། དེ་བཞིན་ལུས་ངག་ཡིད་
གསུམ་པོ། ། འཇུག་པ་དྲགས་པའི་ངལ་དུབ་དང་། ། དབང་ལྔ་ཡུལ་ལ་
མི་འཇུག་གམ། ། ཡང་ན་ཡུལ་ངན་ལོངས་སྤྱད་པས། ། ཤིན་ཏུ་མནར་ཏེ་
ཉམ་ཐག་འགྱུར། ། དེ་ལྟར་མ་ཡིན་སྤྱི་སྙོམས་ནི། ། རང་རང་ཡུལ་ལ་
འཇུག་པར་བྱ། ། མི་བརླིང་གྲུ་ལ་སྡོད་དང་ནི། ། མ་དུལ་ཞོན་པ་རྟ་གླང་
བཞོན། ། གཅན་གཟན་ཕྱུག་པའི་ནགས་ཚལ་དང་། ། ཆུ་བོ་ཆུབ་ཀྱིས་
གཡོ་བ་དང་། ། མེ་ལྕེ་ལྷབ་ལྷུབ་མཆེད་པ་དང་། ། གཡང་དང་བྲག་རི་
ཤིང་སྐམ་རྩེར། ། དབྱར་དགུན་ནམ་ཡང་འཇུག་མི་བྱ། ། ལྷག་པར་སོས་
- 85 -



གའི་དུས་སུ་ནི། ། གཉིད་ཆགས་ཟས་སྨྱུང་ཆང་གིས་མྱོས། ། ལུས་ཀྱི་
སྟོབས་ཟད་མྱ་ངན་དང༌། ། རྩོལ་བཅག་སྨྲ་བ་མང་དུ་བྱས། ། དེ་ཡིས་
ལུས་ཀྱི་སྟོབས་འཕྲོག་ལ། ། རླུང་སོགས་ནད་ཀྱི་སྣ་འདྲེན་བྱེད། ། དེ་བས་
སོས་དུས་ཉིན་པར་ཡང་། ། གཉིད་ལོག་ལུས་ནི་སྣུམ་པ་ཡིན། ། ལྕི་བར་
འགྱུར་བས་ཕན་པར་རིགས། ། དུད་འགྲོ་རིགས་ལ་འཁྲུགས་པ་དང་། །
གཞན་གྱི་བདག་ཅན་བུད་མེད་དང་། ། ་་ གཟུགས་ངན་སྙིང་དུ་མི་སྡུག་པ། །
སྦྲུམ་མ་ཤིན་ཏུ་རེད་པ་དང་། ། ནད་དང་མྱ་ངན་ཅན་ལ་སོགས། ། ཟླ་
མཚན་དུས་ཀྱི་བུད་མེད་ལ། ། འཁྲིག་པར་མི་བྱ་དེ་ཡིས་ནི། ། ཚེ་ལ་བར་
དུ་གཅོད་པ་དང༌། ། མི་ཤིས་ལྟོས་ངན་སྣ་ཚོགས་འབྱུང་། ། རྟག་ཏུ་ལུས་
ལ་སྣུམ་བསྐུ་ཞིང༌། ། བྱུགས་དང་མཉེ་བའི་ཆོ་ག་དང་། ། མཐིལ་བཞི་རྣ་
བར་སྣུམ་དགང་བས། ། རྒས་ཀ་སྲ་ཞིང་ནད་ལས་གྲོལ། ། ཚེ་འཕེལ་
གཉིད་འགུག་དབང་བོ་གསལ། ། ལུས་ཀྱི་ཁམས་རྒྱུས་པགས་པ་འཇམ། །
རླུང་ནད་ངལ་དང་མགོ་འཁོར་སེལ། ། རྩོལ་བ་རན་པར་བཅག་གྱུར་་་་་
བས། ། ལུས་ཀྱི་ཚིལ་འབྲི་ཁམས་ཡང་འགྱུར། ། སྟོད་སྨད་སྦོམ་ཕྲའི་སྐྱེས་
མཆེད་མཛེས། ། དྲོད་ཀྱི་ཆ་ཤས་ཐམས་ཅད་སྐྱེད། ། ལུས་མཁྲེགས་ནད་
མེད་རྟག་བརྟན་འགྱུར། ། རྩོལ་བ་ཡང་དག་རན་པའོ། ། དེ་ལས་ཐལ་
དྲགས་སྐྱོན་དུ་འགྱུར། ། རྒན་པོ་རླུང་གིས་ནད་ཅན་དང༌། ། མཁྲིས་ནད་
ཅན་ གྱིས་ རྩོལ་ བཅག་ སྤངས། ། སྟོན་ ཟླ་ བརྒྱད་ སོགས་ ཆུ་ གྲང་ དུས། །
ལུས་ལ་རྒྱུན་ཏུ་ཁྲུས་བྱས་ནི། ། རོ་ཙ་བ་དང་མེ་དྲོད་སྐྱེད། ། སྟོབས་ཀྱང་
འཕེལ་བར་བྱེད་པ་དང་། ། ཚེ་བསྲིང་ལུས་ཀྱི་གཟི་མདངས་སྐྱེད། ། ཟ་
- 86 -



འཕྲུག་ལུས་ཀྱི་དྲི་ངན་ལེན། ། སྐྱིད་ལུགས་ཁ་སྐོམ་ལུས་ཚ་འཇོམས། ། ཆུ་
དྲོན་གྱིས་ནི་མགོ་བཀྲུས་ན། ། སྐྲ་བྱི་མིག་གི་མདངས་སྟོབས་འཕྲོག །རྒྱལ་
མོའི་མདངས་ཉམས་འགྲིབ་པའོ། །ཚ་བས་འཁྲུ་ཞིང་ལྟོ་བ་སྦོ། ། ཆམ་ནད་
མ་ཞུ་སྣ་ནད་ཅན། ། མིག་གི་ནད་ཅན་སྐྱེ་བོ་ཡི། ། ཟོས་མབ་ཐག་པར་
ཁྲོས་སྤང་བྱ། ། རྟག་ཏུ་མིག་གི་བསྲུང་ཐབས་ཡང་། ། སྙིང་བོ་བསྡུས་པ་
ལས། དེ་ནི་མེ་ཡི་རང་བཞིན་ཏེ། ། ལྷག་པར་བད་ཀུན་ལ་འཇིག་པས། །
མཆི་མ་འཛག་ཕྱིར་སྐྱེར་ཁནྡ། ། ཞག་བདུན་བཞིན་གྱི་བླུགས་པར་བྱ། ། །
མདོར་ན་ལུས་ཀྱི་སྤྱོད་པ་ཀུན། ། ཐམས་ཅད་ཆ་སྙོམས་དགོས་པ་སྟེ། །
གཅིག་ལ་མ་ཡིན་ཀུན་སྙོམས་སྤྱད། ། དེ་ལྟར་དུས་བཞིའི་སྤྱོད་ལམ་འདི། །
དཔལ་ལྡན་རྒྱུད་བཞིའི་དགོངས་ པ་ལས། ། ཉེ་བར་གྲོལ་ཏེ་གདམས་པ་
ཡང་། ། རྐང་གཉིས་འགྲོ་བ་སེམས་ཅན་རྣམས།. ། ནད་ཀྱི་རྒྱུ་ལས་བྲལ་
བ་དང་། ། སྡུག་བསྔལ་ཐམས་ཅད་སེལ་བ་དང༌། ། ལུས་རྟེན་ཟོ་བདེར་
གནས་པ་དང་། ། ནད་མེད་བདེ་བར་ལོངས་སྤྱོད་ཕྱིར། ། རང་བཞིན་
ནམ་མཁའ་དག་་པ་ལས། ། ལྷག་ བསམ་ སྤྲིན་ དཀར་ ཚོགས་ པ་ དང༌། །
གཞན་ཕན་སྦྲང་ཆར་བསྙིལ་བ་འདིས། ། དགེ་ལེགས་མདོངས་མཐའ་རྒྱས་
པ་དང༌། ། ཉམ་ཐག་ནད་ལས་གྲོལ་བ་དང༌། ། བདེ་བའི་ས་ལ་ལེགས་
འགོད་ཕྱིར། ། མཁས་པའི་ཞལ་རྒྱུན་མ་དོར་ལ། ། བླ་མའི་གདམས་པ་མ་
སྤང་བར། ། རང་གི་དམ་ཚིག་གཡོས་མེད་ཀྱིས། ། རྩོམ་པ་ཆུང་ངུའི་ཟོལ་
འདི་ལ། ། མ་འཆུག་མ་ནོར་མི་སྲིད་པས།། འཁྲུལ་བ་ཐམས་ཅད་ཐོ་ལོ་
གཤེགས། ། བདག་གཞན་ཀུན་ལ་སྨན་པར་བསྔོ། ། །
ཡལ 87 -



བརྒྱད་པ།
ཟས་རིགས་ཀྱི་སྡེ་བྱེ་བྲག་ཏུ་བཤད་པ།་་
་ །
（ཀ） གྲ་མ་ཅན་གྱི་འབྲུ་མི་སྡེ།
འབྲས་ནི་སྡོང་ལོ་སོགས་གྲོ་དང་འདྲ་བར་ཁ་དོག་ལྗང་ཁུ་ཡིན་པ་དང་དེ་
ལས་ཅུང་ཟད་ཕྲ་ལ་སྙེ་མའི་རྩེ་མོ་ཐུར་ཏུ་ལྟོས་ནས་སྐྱེ་བ་དང་། ནང་དུ་འབྲུ་
དཀར་པགས་པ་སྲབ་མོ་ཡོད་པ་དེའོ། །དེ་ལ་ཤེལ་ཕྲེང་ལས། འབྲས་ཀྱི ནུས་
པ་སྣུམ་འཇམ་བསིལ་ལ་ཡང་། ། ཉེས་པ་གསུམ་སེལ་རོ་ཙ་མདངས་དཀར་
གསལ། ། ལུས་ངག་ཡིད་གཞུངས་འཁྲུ་དང་སྐྱུགས་པ་གཅོད། ། ཞེས་སོ།
ཁྲེ་ནི་ཁ་དོག་ལྗང་བ་ནས་དང་མཚུངས་ཤིང་སྙེ་མ་འབྲས་དང་མཚུངས་པ་ཙམ་
གྱི་ནང་དུ་འབྲུ་དཀར་དམར་འབྱུང་། དེར་ཡང་ཤེལ་ཕྲེང་ལས། ཁྲེ་ནི་ལྕི་
བསིལ་ལྡན་པས་རྨ་བརྟས་བྱེད། །རུས་ང་”ཆག་གྲུམ་གས་རྣམས་སྦྱོར་བར་བྱེད།
། ཞེས་གསུངས་པ་དང༌། འདི་ལ་ཁྲེ་རྒོད་དང་ཙི་ཙི་གཉིས་ཡོད། ། ཁྲེ་
རྒོད་ཀྱིས་འཁྲུ་བ་གཅོད་ཅིང་། ། དུག་སེལ་པ་དང་རེག་ན་ཧ་ཅང་བསིལ་
བར་གནས། ། ཙི་ཙི་ཁྲེ་འདྲ་ལ་དེ་ལས་ཅུང་ཟད་རྩིང་བོ་དང་། ནུས་པ་
བསིལ་བ་དང་ཡང་བས་རླུང་སྐྱེད་ཅིང་ཁོང་བ་རྩུབ་པར་བྱེད་པ་ལ་བད་ཀན་
དང་མཁྲིས་པ་སེལ་ཞིང་ཟས་ཀྱི་དང་ག་འབྱེད། ཁྲེ་འདི་ཡང་ས་བོན་བཏབ་
ནས་ཞག་དྲུག་ཅུ་ན་སྨིན་ཐུབ་ཅེས་ཀྱང་བཤད་ཡོད། ཐ་མ་ནི་བརྡ་དཀྲོལ་ཨ་
་ ཡ 88
ཡ



རུརའི་ཕྲེང་མཛེས་ལས། བཏབ་ནས་ཞག་དྲུག་ཅུར་སྨིན་པའི་ནས་ལ་ཤེལ་
ཕྲེང་ཞལ་ལུང་གིས་བཞེད་ཅིང། ། འགའ་ཞིག་གིས་རྒྱུ་བྲ་ཞེས་བཞེད་པ་དེ་བླ་
བོའི་ཁོངས་སུ་གཏོགས་པར་བཞེད། བི་སྔོན་གྱིས་རྒྱ་མོན་འབྲས་ལྗོངས་ཡ་
སོགས་སུ་སྐྱེ་བའི་ལྗང་བ་ནས་ལས་ཀྱང་འདབ་མ་སྙེ་མ་ཚེ་འབྲས་ཁྲེ་དང་་་་
མཚུངས་བ་གྲ་མ་ཅན་འབྲུ་དཀར་ནག་ཆུང་བ་འོད་འཚེར་ཞིང་འཇམ་པ་ཞིག་
ཡིན་པར་བཞེད་ཞེས་གསུངས་སོ། །གྲོ་ནི་རོ་མངར་བ་དང་ནུས་པ་སྣུམ་བསིལ་
ལྕི་བ་དང་ལྡན་པས་ལུས་འཚོ་ཞིང་རོ་ཙ་བ་དང་རླུང་དང་མཁྲིས་པ་སེལ་བར་
བྱེད། ནས་ནི་ནས་དཀར་གྱི་ནུས་པ་རྩུབ་བསིལ་ལྕི་མངར་ཁོང་ཅུང་ཟད་
འཁྲོག་པ་དང་། བཤང་བའི་རླུང་འཕེལ་ཞིང་རོ་ཙ་བ་དང་ལུས་རྒྱས་ཤིང་
བརྟས་པར་བྱེད་པ་ དང༌། གཅིན་ ནད། ཚིལ་རྒྱས་པ། མཁྲིས་ནད།
བད་ཀན། ཆམ་པ། ལུད་པ། དབུགས་མི་བདེ་བ་སོགས་སེལ་བར་བྱེད་
པ་དང་། ནས་སྔོན་གྱིས་བྱིས་པའི་གློ་ནད་ཚ་སྲུབ་དང་རྒྱུ་གཟེར་སེལ་བར་
བྱེད་ལ་ནས་ནག་གིས་རྨ་དང་ཤུ་བ་གདོན་སོགས་ལ་ཕན་པ་དང༌། ནས་་་
གཞན་གྱིས་ནི་ལུས་ཀྱི་ཤ་སྟོབས་སྐྱེད་ལ་རོ་མངར་བ་དང་ནུས་པ་ལྕི་བསིལ་སྣུམ་
པ་དང་ལྡན། ནས་རྒོད་ནི་གོང་དག་ལས་ནུས་པ་དམན་པའོ། ། སོ་བ་ནི་སོ་བ་
སེ་ད་བསིལ་ཡང་བད་མཁྲིས་སེལ། | བུ་དང་ཟུག་རྔུ་འབྱིན་པར་བྱེད་པ་
ཡིན། །ཞེས་པ་ལྟར་སོ་ད་ནི་ལོ་ཏོག་གི་སྟེ་ཚད་ལོངས་པའི་འབྲས་བུ་མེད་པ་ཁ་
དོག་ནག་པོ་ཅན་ཞིག་ཡིན།： བི་སྔོན་དུ་སེ་ད་ཞེ་ནས་རྒོད་ཅེས་བྱ་ཞིང་ཟླ་བ་
གཉིས་ལ་སྨིན་པ་ཞེས་བཤད། བརྡ་བཀྲོལ་ཨ་རུ་རའི་ཕྲེང་མཛེས་ལས་ནས་ཀྱི་
གསེབ་ནས་བྱུང་བ་སྟེ་ནས་སྨུག་སྔོན་ལ་ཉམས་ཅན་ལ་བྱེད་ཅེས་གསུངས། དེ་
་
མ- 89 --



ལྟར་གྲ་མ་ཅན་གྱི་སྡེ་འདི་ལ་དཔལ་ལྡན་ཕ་ཁོལ་གྱིས། རྩ་སྣར་འབྲས་ཆན་ཀ་
མ་ལ། །དྲུག་ཅུ་བ་དང་བྱ་ཡིས་བླངས། །སྒྲོན་བུའི་མཆུ་དང་རྩེ་རྣོན་དང་། །
རོ་འདྲའི་འབྲས་འདྲ་དྲི་བཟང་དང་། །པ་ཏང་ཀ་དང་གསེར་མདོག་ཅན། །
གང་གཞན་འབྲས་ནི་བཟང་པོ་རྣམས། །རོ་མངར་ཞུ་རྗེས་མངར་ཞིང་སྣུམ། །
རོ་ཙ་བཤང་གཅི་སྐ་ཞིང་ཆུང་། ། རོ་རྗེས་བསྐ་ཞིང་ཕན་པ་དང་། །ཡང་ཞིང་
གཅིན་མང་བསིལ་བ་ཡིན། ། ཞེས་སོགས་གསུངས་པའི་དོན་ནི། འབྲས་
ཐམས་ཅད་ལས་རྩ་སྣར་ཞེས་པའི་འབྲས་ནི་མཆོག་དམ་པ་ཡིན་ལ། དེས་སྐོམ་
དད་སེལ་ཞིང་ནུས་པ་སྙོམས་པས་ཉེས་པ་གསུམ་ཀ་སེལ་བར་བྱེད་པ་དང་།
ཕྱི་མ་འབྲས་ཆེན། ཀ་མ་ལི། ཤ་སྲི་ཀའམ་དྲུག་ཅུ་བ། བྱ་ཡི་བླངས་སོགས་
རིམ་པ་བཞིན་མཆོག་དང་འབྲིང་དུ་གནས་པས་གང་ཡང་འབྲས་གོང་དུ་བཤད་
པ་དག་དང་གཞན་སོགས་བཟང་བོ་ཐམས་ཅད་ཀྱི་རོ་མངར་ཞིང་ནུས་པ་སྣུམ་པ་
འབྱུང་ལ། རོ་ཙ་བ་དང་ཁུ་བ་འཕེལ་བར་བྱེད། བཤང་གཅི་སྐམ་ཞིང་་
བསྒོངས་བ་ཆུང་ཆུང་ངུར་བྱེད་པ་དང་། རོའི་རྗེས་བས་ཟིན་མོད་བསྐ་བ་ཡང་
ཤིན་ཏུ་མི་ཚོར་ཞིང་ཤས་ཆུང་བ་དང༌། ལུས་ལ་ཕན་གནོད་པའི་ཉེས་པ་སེལ་
བར་བྱེད་པ་དང་། ཡང་བའི་ཡོན་ཏན་དང་ལྡན་ལ་གཅིན་མང་ཞིང་འཕེལ་
བར་བྱེད་པ་དང༌། ། བསིལ་ཞིང་གྲང་བའི་ཡོན་ཏན་ནམ་ནུས་པ་ལྡན་ནོ། ་
ཡང་དེ་ ཉིད་ལས། འབྲས་གཞན་མངར་ཞིང་ཞུ་རྗེས་སྐྱུར། ཞེས་དང་། ་
ནས་ནི་རྩུབ་བསིལ་ལྕི་ལ་མངར་ཞེས་སོགས་སུ་གསུངས་སོ། །་་་་་་
（ཁ) གང་བུ་ཅན་གྱི་འབྲུ་ཡི་སྡེ།
དཔལ་ལྡན་ཕ་ཁོལ་གྱིས། མོན་སྲན་སྡེའུ་དཀར་སྲན་ཆུང་སོགས། །
མ་ཡཁ 90 --ཁ ，



ཞུ་ རྗེས་ཚ་ལ་བསིལ་ཞིང་ཡང་། ། ཚིལ་དང་ ཁྲག་དང་མཁྲིས་པ་ལ། །
བསྐུས་ཤིང་བླུགས་ན་ཕན་པ་ཡིན། ། འདི་ལས་མུངྒ་མཆོག་རླུང་ཆུང༌། །
སྲན་མ་ཤིན་ཏུ་རླུང་སྐྱེད་ཡིན། ། ཞེས་གསུངས་པའི་མོན་སྲན་འདི་ལ་འགའ་
ཞིག་གིས་མོན་ཡུལ་ནས་སྐྱེས་པའི་སྲན་མ་ལེབ་མོ་ལ་ངོས་འཛིན་ཀྱང་། མོན་
སྡེ་དང་མོན་ལྕམ། མོན་སྲན་སོགས་ཀྱི་མིང་ཟུར་གྱི་མོན་དེ་ལ་འགྲེལ་བ་རྣམས་
སུ་ཡུལ་གྱི་མིང་བཤད་པ་མ་མཐོང་བས་དེ་ལ་དཔྱད་པར་བྱ། མོན་སྲིན་འདི་
ལའང་ལེབ་མོ་དང་རིལ་མོ་གཉིས་ཡོད་པ་ལས་འདིར་མོན་སྲན་རིགས་གཉིས་ཀ་
ལ་གོ་བའོ། མོན་སྡེའུ་ལ་མེས་ཞལ་ལས་མོན་སྲན་གྲེའུ་ཞེས་གསུངས་འདུག་
པས་ཡིག་ནོར་ཡིན་མིན་མི་ཤེས། མོན་སྲན་སྡེའུ་ལ་སློབ་དཔོན་ཟླ་བ་ལ་མངོན་
པར་དགའ་བས་སྲན་མུངྒའོ། དཀར་རུ་ནི་ཨ་དྷ་ཀ་ཞེས་སམ་ཏོ་བ་རི་ཞེས་
གྲགས་པའོ། ཞེས་གསུངས་པ་དང༌། དེ་ལྟར་སྲན་མ་སོགས་ཞེས་པའི་སྒྲས་
གང་བུ་ཅན་གྱི་འབྲུ་ཡོངས་སུ་བསྡུས་ཤིང་། གང་བུ་ཅན་གྱི་འབྲུ་དེ་རྣམས་
ཀྱིས་ནི་ནུས་པ་རྩ་སྦུབས་ཀྱི་སྒོ་ཡོངས་སུ་འགག་པར་བྱེད་པ་དང་། འཁྲུ་བ་
གཅོད་པ། རོ་མངར་ཞིང་བསྐ་བ་དང༌། ཞུ་རྗེས་ཚ་བ། ནུས་པ་བསིལ་
ཞིང་ཡང་། ཁུ་བ་ཁར་བླུགས་ཏེ་འཐུང་ངམ། ཕྱེ་མ་ལུས་ལ་བསྐུས་ཤིང་
བྱུགས་ན་ཚིལ་དང་ཁྲག་དང་མཁྲིས་བ་སོགས་ཀྱི་ནད་ལ་ཕན་པ་དང་། ཡང་
སྲན་མའི་རིགས་འདི་དག་ལས་མོན་སྲན་སྡེའུ་འམ་མུངྒ་ནི་སྲན་རིགས་ཀུན་གྱི་
མཆོག་ཏེ་འདིས་ནི་རླུང་ནད་སྐྱེད་ཀྱང་བསྐྱེད་པ་ཧ་ཅང་ཤས་དང་སྟོབས་ཆུང་བ་
དང༌། སྲན་རིགས་གཞན་རྣམས་ཀྱིས་ནི་རླུང་ནད་ཆེས་ཆེར་སྐྱེད་པར་བྱེད་དོ།
དེར་ཡང་རྒྱུད་ལས། གང་བུ་འབྲུ་སྲན་མ་མོན་སྲན་གཉིས། ། བསྐ་མངར་
， - 91 -



བསིལ་ཡང་སྐུ་ལ་རྩ་སྒོ་འགག །བད་ཀན་སེལ་ཞིང་འཁྲུ་བ་གཅོད། ། སྣུམ་
སེལ་ཁྲག་མཁྲིས་ཚིལ་ལ་བྱུགས་ན་ཕན། །ཞེས་གསུངས་པ་ལྟར་བད་ཀན་དང་
ལྡན་པའི་ཚ་བའི་ནད་སེལ་ཞིང་། འཁྲུ་བ་གཅོད་ལ་སྣུམ་རིགས་བསྟེན་དྲགས་
པའི་ཉེས་པ་དག་སེལ་བར་བྱེད་དོ། ཡང་དེ་ཉིད་ལས། མོན་སྲན་དཀར་
བོས་རླུང་ནད་སྐྱེད་ཅིང་། རྩུབ་ཅིང་ལྕི་ལ་བཤང་བ་འཕེལ། ཞེས་མོན་སྲན་
དཀར་བོ་ཙ་མ་ཤ་ཡིས་རླུང་ཆེ་ཆེར་སྐྱེད་པར་བྱེད་པ་དང་ལུས་ཀྱི་མཚན་ཉིད་
རྩུབ་ཅིང་ལྕི་བར་འགྱུར་ལ། བཤང་ཆེ་ཞིང་འཕེལ་བར་བྱེད་པ་ཡིན། ཡང་
རྒྱུ་སྲིན་ནག་ཚ་ཞུ་རྗེས་སྐྱུར། ། ཁུ་ཆུའི་རྡེའུ་ཆམ་ལུད་པ། ། དབུགས་མི་
བདེ་རླུང་བད་གཞང་འབྲུམ། །འཇོམས་ཤིང་ཁྲག་མཁྲིས་མཆོག་ཏུ་བསྐྱེད། །
ཅེས་པ་ལྟར་རྒྱ་སྲན་འདི་ལ་རིགས་དཀར་ནག་གཉིས་ཡོད། བརྡ་བཀྲོལ་ཨ་རུ་
རའི་ཕྲེང་མཛེས་ལས་མུད་ག་ཞེས་བྱ་སྟེ་སྤེམ་ཟླུམ་དཀར་བོ་ཡིན་ཞེས་བཤད།
སློབ་དཔོན་ཟླ་བ་མངོན་དགའ་བས། རྒྱ་སྲན་ནག་པོ་ཀུ་ལངྒཱ་ཞེས་བྱ་བ་ནི་ཚ་
བ་སྟེ་ཞེས་སོགས་གསུངས་སོ། ནུས་པ་ཚ་ལ་ཞུ་རྗེས་སྐྱུར་བའོ། ཁུ་བ་དང་ཆུ་
ལས་སྐྱེད་པའི་རྡེའུ་ནད་སེལ་ཞིང་ཆམ་པ་སེལ། དེ་ལའང་ཤེལ་ཕྲེང་ལས་རྒྱུ་
སྲན་དཀར་ནག་རོ་ཚ་ཞུ་རྗེས་སྐྱུར། ། ་བད་རླུང་ལུད་པ་དབུགས་མི་བདེ་
བ། ། ཁུ་བ་ལས་བྱུང་རྡེའུ་འཇོམས་གཞང་འབྲུམ་སེལ། ། ཁྲག་མཁྲིས་
སྐྱེད་ལ་སོ་དང་སེའུ་སྐྱེད། ། ཞེས་གསུངས་སོ། ། མ་ཤ་ནི་མོན་སྲན་གྲེའུ་སྟེ་
ནུས་ པ་ སྣུམ་ཞིང་ལུས་སྟོབས་སྐྱེད་ པ་ དང༌། བད་ ཀན་འཕེལ་བར་བྱེད།
བཤང་བ་དང་གཅིན་པ། མཁྲིས་པ་སོགས་ཀྱང་འཕེལ་བར་བྱེད་ལ་ཐུར་ཏུ་
འཁྲུ་བ་དང་། ལྕི་ཞིང་ཚ་བས་རླུང་འཇོམས་པར་བྱེད། རོ་ཙ་བ་དང་ཁུ་ཆུ་
ཁཡ- 92 --ཁ་



.
སོགས་འབྱིན་པ་གེགས་མེད་པར་བྱེད་དོ། གོང་དུ་མོན་སྲན་སྡེའུ་བཤད་པའི་
སྐབས་སུ་ཟུར་མཁར་བས་མོན་སྲིན་གྲེའུ་ལ་ངོས་འཛིན་བྱས་པ་དང་མི་ཤའི་
སྐབས་འདིར་འགྲིལ་བ་མང་ཆེ་ཤས་ལས་མ་ཤ་མོན་སྲན་གྲེའུ་ལ་ངོས་འཛིན་བྱས་
འདུག་པས་འདི་ཉིད་ལ་ཁྱད་པར་གང་མཆིས་སྙམ་ན་མོན་སྲན་ལ་ལེབ་མོ་དང་
ཟུར་གསུམ་དང་སྡེའུ་ནི་ལེབ་མོ་ལ་ངོས་འཛིན་པར་རིགས་སོ། ། སྲན་ཆུང་
ལེབ་ མོ་ ནི་ ཤེལ་ ཕྲེང་ ལས། ་ སྲན་ ཆུང་ བསྐུ་ མངར་ ཉེས་ གསུམ་ སྐྱེད། །
གཞང་འབྲུམ་ལ་ཕན་སྐྱོ་མ་བྱུགས་པ་ན། ། མེ་དབལ་དྲེག་ནད་ཁྲག་ནད་
འཇོམས། ། ཞེས་སོ། ཏིལ་འབྲུ་ནི་རིགས་དཀར་ནག་གཉིས་སུ་ཡོད་པ་ལས།
སོ་གའི་དུས་སུ་ཁ་དོག་ལྗང་གུ་གང་བུ་གྲུ་བཞི་མེ་ཏོག་སྔོན་པོ་འབྱུང་བ་ནག་པོ་ལ་ .
ངོས་ འཛིན་ཅིང༌། མེ་ཏོག་དཀར་བོ་ ནི་ དཀར་ བོ་ ལ་ ངོས་ འཛིན་ པ་ དེའོ། །
འདི་ གཉིས་ཀྱང་ནུས་པ་དྲོ་ བས་ རླུང་ ནད་ གྲང་ བའི་ རིགས་འཛོམས་ ཤིང༌།
པགས་པ་འཇམ་པར་བྱེད་ལ་ལུས་ལ་བསྐུས་ན་རེག་བྱ་བསིལ་བ་དང་སྲིན་ནད་
སེལ་ཞིང་སྐྲ་དང་སྨྲ་ར་སྨིན་ཞིང་སྐྱེ་བ་དང་། ལྕི་ཞིང་རོ་ཙ་བ་དང་ཁུ་བ་འཕེལ་
བ། མངལ་ནད་སྐྲན་བཤིག་པ། ཞུ་རྗེས་ཚ་བ། ཡིད་གཞུང་བ། གཅིན་
ཉུང་ངུར་བྱེད་པ། མེ་དྲོད་སྐྱེད་ཅིང་བད་ཀན་དང་མཁྲིས་པ་སྐྱེད་ཅིང་འཕེལ་
བའོ། ཟར་མ་ནི་ནུས་པ་སྣུམ་ཞིང་རོ་མངར་ལ་ཁ་ཞིང་དྲོ་བ་ཡིན། ལྕི་བ་
དང་ཡང་ལྡན་པས་བད་ཀན་དང་མཁྲིས་པ་སྐྱེད། མིག་ལ་གནོད་པ་དང་ཁུ་བ་
སྐམ་ཞིང་ཟད་པར་བྱེད་པ་ལ་ཞུ་རྗེས་ཚ་བ་ཡིན་ནོ། ། དེར་ཡང་ཤེལ་ཕྲེང་ལས།
ཟར་མ་སྣུམ་མངར་ལྕི་ལ་ཁ་ཞིང་ངོ། ། ལྕི་བས་རླུང་སེལ་འཇམ་པས་བད་
མཁྲིས་སྐྱེད། ། ཞུ་རྗེས་ཚ་བས་མིག་གནོད་ཁུ་བ་སྐེམ། ། སྐྱོ་མའི་འབྱར་
ཡ 93 གཡག་



བྱས་སྐྲངས་པ་རྣག་ཏུ་འགུགས། ། ཞེས་གསུངས་མོད། ཤེལ་ཕྲེང་གི་་་་
དཀར་ཆགས་དང་ས་བཅད་ཀྱི་ཀླད་ཀུན་ཏུ་ཟར་མ་སྣུམ་ཞེས་མིང་གི་རྗེས་སུ་
སྣུམ་པའང་ནུས་པ་སྣུམ་པའི་དོན་ལ་མི་གོ་བར་མིང་གི་ཐ་སྙད་དུ་སྦྱར་འདུག་
པས་འདི་མ་དག་པར་འདུག་གོ་ བྲ་བོ་ནི་བྲ་བོ་ཟུར་གསུམ་ཞེས་རིགས་དཀར་
ནག་གཉིས་ཡོད། བྲ་བོ་དཀར་ནག་གང་གིས་ཀྱང་རྨ་འཇིག་ཅིང་ཉེས་པ་་
གསུམ་ག་སྐྱེད་པར་བྱེད། དེ་ལ་ཡང་ཤེལ་ཕྲེང་ལས། བྲ་བོ་དཀར་ནག་་ ་
བསིལ་ཡང་ཉེས་གསུམ་སྐྱེད། རྨ་འཇིབ་ཁྲག་བཤིག་འབྲས་ལ་ཅུང་ཟད་ཕན།
（ག）་འབྲུ་རིགས་ཀྱི་སྡེའི་མདོ་དོན། །
རྒྱུད་ལས། གྲ་མ་ཅན་འབྲུ་རོ་དང་ཞུ་རྗེས་མངར། ། རོ་ཚ་རླུང་་་་
འཇོམས་ལུས་སྟོབས་བད་ཀན་སྐྱེད། ། ཞེས་དང༌། ཤེལ་ཕྲེང་ལས། རང་
རང་ངར་སོགས་ཚིགས་པའི་གདུས་ཐང་གིས། ། རང་རང་ལས་བཙོས་ཆང་
མ་ ཞུ་བ་ འཇུ། ། རྗེན་ ལས་ བརྔོས་ཡང་ བརྔོས་ ལས་ བཙོས་ པ་ ཡང་། །
བཙོས་ལས་ཆང་དང་ཆང་ལས་(ལ）རིག་རིམ་(པས）དྲོ། ། ཞེས་དང་
སློབ་དཔོན་དཔའ་བོས།་ གང་བུ་ཅན་འབྲུ་རྩ་སྒོ་འགགས། ། རོ་བསྐ་་་
མངར་ཞིང་འཁྲུ་བ་གཅོད། ། ཞུ་རྗེས་ཚ་ལ་བསིལ་ཞིང་ཡང་། ། ཚིལ་
དང་ཁྲག་དང་མཁྲིས་པ་ལ། ། བསྐུས་ཤིང་བྱུགས་ན་ཕན་པ་ཡིན། ། ཞེས་
དང་ཡང་། གྲ་མ་ཅན་དང་གང་བུ་ཅན། ། ཐམས་ ཅད་སྤྱི་ལ་དེ་ཉིད་
ཀྱིས། ། གྲ་མ་ཅན་ལས་ནས་རྒོད་དང་། ། མ་ཤུ་གང་བུ་ཅན་ཐ་ཆད། །
འབྲུ་ནི་གསར་ཐོག་བད་ཀན་སྐྱེད། ། ལོ་ལོན་འབྲུ་ནི་ཡང་བ་རྙིང་བ་ཡིན། །
མུར་སྐྱེ་དེ་བཞིན་སྲན་མ་ནི། ། སྤུན་(པགས)མེད་ལེགས་བཅོས་ཚོད་མ་
：
.
་
་
--- 94
ས་



ཡང་། ། ཞེས་དང་རྒྱུད་ལས། ་འབྲུ་ཀུན་གསར་ཐོག་རློན་པ་ལྕི་བ་སྟེ། །
སྨིན་གྱུར་སྐམ་དང་ཡང་བ་རྙིང་བ་ཡིན། ། རྗེན་པ་བཙོས་དང་གཡོས་སུ་
བྱས་པ་ཀུན། ། རིམ་བཞིན་ཡང་ཞིང་འཇུ་སླ་འཕྲོད་པར་འགྱུར། ། ཞེས་
གསུངས་སོ། གཏོང་ཚུལ་ལ་ཡང་རྗེ་རང་བྱུང་རྡོ་རྗེ། ། གང་དུ་དཀོན་པ་
སྨན་དུ་འགྱུར། ། སྨོན་པའི་ཟས་བཅོས་ཤེས་པར་བྱ། ། ཅེས་སོ། །
(ང) ཤའི་རིགས་ཀྱི་སྡེ། ་
འདིར་ ཤ་ལ་རིགས་ཆེན་པོ་བརྒྱད་ གསུངས་ཡོད་པ་ནི། ཁྲོན་གྱི་སྡེ།
མཆུ་ཡི་སྡེ། རི་དྭགས་ཆེ་བའི་སྡེ། མཐུ་ཟ་ཡི་སྡེ། སྒོ་ཟོག་གི་སྡེ། གཅན་
གཟན་གྱི་སྡེ། ཁུང་གནས་ཀྱི་སྡེ། ་ ་ བརླན་གནས་ཀྱི་སྡེ་བཅས་སོ། དེ་ཡང་
དང་པོ་ཁྲོན་གྱི་སྡེ་ལ་རྨ་བྱ་དང༌། གོང་མོ། སྲེག་པ། སྐྱུང་ཀ བྱ་ནག་
བཅས་པ་ལ་སོགས་ནི་སྡེར་མོས་ས་སོགས་བརྐོས་ཏེ་ཟས་འཚོལ་བའི་སྡེའི་ཁོངས་
སུ་གཏོགས་པ་དང་། གཉིས་པ་མཆུ་ཡི་སྡེ་ལ་ནེ་ཙོ། ཁུ་བྱུག ཐི་བབ་ཞར་
མ། སྐུ་ཀ འཇོལ་མོ་བྱེའུ་སོགས་ནི་མཆུ་ཡི་ས་བརྐོས་ཏེ་ཟས་འཚོལ་བའི་
སྡེའི་ཁུངས་སུ་གཏོགས་པ་དང་། གསུམ་པ་རི་དྭགས་ཀྱི་སྡེ་ལ་ཤ་བ། གླ་བ།
དགོ་བ། གཉན། རི་བོང་། གཙོད། གནའ་བ་སོགས་ནི་རྩི་བཅུད་ཟས་
སུ་ཟ་བའི་རི་དྭགས་ཀྱི་སྡེའི་ཁོངས་སུ་གཏོགས་པ་དང༌། དེ་ལས་རི་དྭགས་ཆེ་
བའི་སྡེ་ལ་རྒྱུ། ཁ་ཤ། ར་རྒོད། ཕག་རྒོད། མ་ཧེ། བསེ་རུ། · སྨྱུག་
གླང་། ། རྐྱང༌། ་ གཡག་རྒོད། མཛོ་རྒོད་ལ་སོགས་པ་རྣམས་ནི་རི་དྭགས་ཆེ་
བའི་ཁོངས་སུ་གཏོགས་པ་དང༌། བཞི་བ་མཐུ་ཟ་ཡི་སྡེ་ལ་བྱ་རྒོད། ཁྭ་ཏ།
བྱ་གློག འོལ་བ། བྱ་རོག འུག་པ། ཁྲ་དང་རྒྱ་ཁྲ་ལ་སོགས་པ་ནི་མཐུ་
ཁ 95 -



ཟ་ཡི་སྡེ་ཡིན་པ་དང་། ལྔ་བ་གཅན་གཟན་གྱི་སྡེ་ལ་སྟག གཟིག དོམ།
གསའ། སྤྱང་ཀི གཡི། ཝ། འཕར་བ། སྤྲེ། སྤྲེའུ་ལ་སོགས་པ་ནི་
གཅན་གཟན་གྱི་སྡེའི་ཁོངས་སུ་གཏོགས་པ་དང་། དྲུག་པ་སྒོ་ཟོག་གི་སྡེ་ལ་
མཛོ། གཡག རྔ་མོང་། རྟ། བོང་བུ། བ་ལང་། རྟོལ། ར་ལུག
ཁྱི། ཕག་པ། ཁྱིམ་བྱ། བྱི་ལ་ལ་སོགས་པ་རྣམས་ནི་མི་ལ་བརྟེན་ཅིང་དེས་
བདག་པོ་བྱེད་པས་སྒོ་ཟོག་གི་སྡེའི་ཁོངས་སུ་གཏོགས་པའོ། བདུན་པ་ཁུང་
གནས་ཀྱི་སྡེ་ལ་འཕྱི་བ། གཟུག་མོ་ཕྱི་ཐུར། སྦལ་བ། སྦྲུལ། གྲུམ་པ།
རྨིག་པ། རྩངས་པ། སྡིག་པ། སྐྱིན་གོར་ལ་སོགས་པ་རྣམས་ནི་ས་ཁུང་
དང༌ བྲག་ སྦུབས་ སུ་ གནས་ པའི་ ཁུང་ གནས་ ཀྱི་ ཁོངས་ སུ་ གཏོགས་ པའོ།
བརྒྱད་པ་བརླན་གནས་ཀྱི་སྡེ་ལ་ཁྲུང་ཁྲུང་། ངང་སྐྱ། ངུར་བ། སོ་བྱ།
སྐྱུར་མོ། སྲམ། ཉ་ལ་སོགས་པ་རྣམས་ནི་རླན་ལ་གནས་པའི་སྡེའི་ཁོངས་སུ་
གཏོགས་པའོ། །
(ཅ） ཤ་ཡི་རོ་དང་གནསཀྱི་ནུས་པ།
གོང་དུ་བཤད་པའི་སྡེ་བརྒྱད་ཀྱི་ཤ་དེ་རྣམས་ཐམས་ཅད་ཀྱང་རོ་མངར་བ་
དང་ཞུ་རྗེས་ཀྱང་མངར་བ་ཡིན། ཡང་དེ་ལས་ཁྲོན་གྱི་སྡེ་དང༌། མཆུ་ཡི་སྡེ།
རི་དྭགས་ཀྱི་སྡེ་གསུམ་པོ་ནི་སྐམ་སར་གནས་པ་དང༌། དེ་ལ་སློབ་དཔོན་་་་
དཔའ་བོས། དེ་ལས་སྐམ་སའི་ཤ་རྟུག་འགགས། ། བསིལ་བ་དང་ནི་ཡང་
བ་ཡིན། ། འདུས་པ་མཁྲིས་པ་ཤས་ཆེ་ཞིང་། ། རླུང་འབྲིང་བད་ཀན་
ཆུང་ལ་ཕན། །, ཞེས་གསུངས་པ་ལྟར། དེ་དག་གི་ཤའི་ནུས་པ་ནི་བསིལ་
ཞིང་ཡང་ལ་རྩུབ་པས་རླུང་ངམ་བད་ཀན་དང་ལྡན་པའི་ཚ་བའི་ནད་རྣམས་སེལ་
- 96 —



་
བ་དང་། རྟུག་པ་འགགས་པར་བྱེད་པ། འདུས་ནད་མཁྲིས་པ་ཤས་ཆེ་བ་ལ་
ཕན་པ་དང་། ་རླུང་འབྲིང་དང་བད་ཀན་ཆུང་བ་ལ་ཕན། ཁུང་ལ་གནས་པ་
དང་རློན་ལ་གནས་པ་ནི་གཤེར་ལ་གནས་པས་དོན་གྱིས་དེ་དག་གི་ཤའི་ནུས་པ་
ནི་སྣུམ་ཞིང་ལྕི་ལ་དྲོ་བ་དང་ལྡན་པ་དེས་བད་རླུང་དང་ལྡན་པའི་ཚ་བ་དང་གྲང་
རླུང་གཉིས་ཀ་སེལ་བ་དང༌། བྱ་དང་གཅན་གཟན་སོགས་མཐུ་ཟ་ཡི་སྡེ་རྣམས་
ཀྱི་ཤ་ཡིས་ནི་ནུས་པ་རྩུབ་ཅིང་ཡང་ཞིང་རྣོ་བ་དང་ལྡན་པས་ཕོ་བའི་མེ་དྲོད་སྐྱེད་
ཅིང་སྐྲན་གྱི་རིགས་རྣམས་བཤིག་པ་དང་། ལུས་ཀྱི་སྟོབས་འཕེལ་ཞིང་གྲོང་
བའི་ནད་ཀུན་སེལ་བ་ཡིན་ནོ། །
(ཆ) ཤ་རིགས་བྱེ་བྲག་རང་རང་གི་ནུས་པ། ་་་་་་་
སློབ་དཔོན་དཔའ་བོས། ཤ་ནི་འཕྲལ་བསད་པ་དག་དང་། ། དར་
ལ་བབ་པ་བསྟེན་པར་བྱ། ། ཞེས་ཤོ་སྡེ་བརྒྱད་སོགས་གང་ཡིན་ཡང་ན་ཚོད་
དར་ལ་བབ་པའི་ཤ་ནི་ནུས་བཅུད་ཕུན་སུམ་ཚོགས་པ་བྱུང་བས་དེ་དག་གི་ཤ་ཟ་
བ་དང༌། ཡང་འཕྲལ་དུ་བསད་པ་ཞེས་ནད་སོགས་ཀྱིས་ཡུན་རིང་མནར་པའི་
ཤ་མ་ཡིན་པར་དུས་དེའི་ཚེ་ཉིད་བསད་པ་དང་། དེ་བཞིན་དུ་དག་པ་སྟེ་དུག་
ལ་སོགས་པས་མ་འབགས་པར་དར་ལ་བབ་པའི་ཤ་དེ་ཟའོ། ། ཡང་དེ་ཉིད་
ལས། རང་ཤི་རིད་དང་ཤིན་ ཏུ་ཚོ། ། ནད་ཆུ་དུག་གིས་ཤི་བ་སྤང༌། །
ཞེས་གཞན་གྱིས་བསད་པ་མ་ཡིན་པར་རང་ཉིད་ཤི་བའི་ཤ་ཟ་བ་སྤང་བ་དང་།
དེ་བཞིན་དུ་ཤ་རིད་པའམ་ལྗིད་པོ་དང་ཚོ་ཆེ་བ་ཡང་ཟ་བ་སྤང་། ཡང་ནད་
དམ་ཆུའམ་དུག་གིས་ཤི་བའི་ཤ་ནི་དེ་བས་ཀྱང་ཟ་མི་རུང་བ་དོར་པར་བྱའོ། །
ཤེལ་ཕྲེང་ལས། མི་ཤས་འབྲས་འདུལ་གཉན་དུག་རླུང་གདོན་འཇོམས། །
- 97 -



མི་རྒོད་སེང་གེ་སྟག་གཟིག་དོམ་ར་རྒོད། ། ཕག་རྒོད་ཁ་ཤ་སྨྱུག་སྟག་གཡུ་གོ་
བོ། ། གླང་ཆེན་གུང་དང་བྱ་རྒོད་པུ་ཤུ་དང་། ། བྱ་རོག་ཁྭ་ཏ་ཤ་རྣམས་
གདོན་ནད་ སེལ། ། གསེར་སྦྲུལ་ གཉེན་ འཇོམས་ རོ་ཙ་ ཤ་ རྒྱུས་ བྱེད། །
ལྕགས་སྦྲུལ་མིག་ཕན་གཡུ་སྦྲུལ་འགྲུལ་བ་བཤིག ། སྨན་སྦྲུལ་སོགས་གང་ཤ་
སྐྱེད་འགགས་སྦྱིན་དྲོ། ། ཐག་སྤྲུལ་སྲིད་སྲུང་མིག་དང་དབང་བོར་གནོད། །
སྲེ་མོང་ཤ་ཡིས་ཤ་ལ་སྦྱར་དུག་དང་། ། ལྷོག་འདུལ་སྲིན་བྱའི་ཤ་ཡིས་གདོན་
ལ་ཕན། ། བྱ་རྒོད་གོ་བོས་དྲོད་སྐྱེད་ཝ་བ་འཇུག ། ད་བྱིད་རྩངས་པ་
ནས་ཟན་མཆིལ་བ་དང༌། ། ཉ་སྲམ་རྨིགས་བུ་ནགས་སྦལ་དེ་ཕོ་རྣམས། །
རོ་ཙ་མཁལ་ནད་གྲང་བ་ཅན་ལ་ཕན།། ཞེས་པའི་ད་བྱིད་སོགས་ཀྱི་ངོས་
འཛིན་ལའང་། དེ་ཉིད་ལས། ད་བྱིད་མིང་གངས་སྦལ། སྟོབས་སྐྱེད།
མུ་ཏིག་གོས་ཅན་ཟེར། འདི་རིགས་དཀར་སྨུག་གཉིས་ཡོད། སྐེ་ཐུང་ལ་
མིག་དམར་ཞིང་། མདོག་སྔོ་སྨུག་དམར་ལྗང་སོགས་ལ་ཐིག་ལེ་སྣ་ཚོགས་ཡོད་
པ་བཅད་ན་ཚིལ་བུའི་རང་བཞིན་ད་བྱིད་སྨུག་པོ་ཡིན། ལུས་དང་མགྲིན་པ་
རིང་ལ་སེར་སྐྱའམ་དམར་སྐྱ་འོད་ཆེ་བ་ཚིལ་ཁམས་སྔ་མ་ལས་ཅུང་ཆུང་བ་ད་
བྱེད་སེར་བོའམ་དཀར་བོ་ཡིན། གང་ཡང་ཟེ་བ་དང་སྨིན་མ་རགས་ཤིང་ལུས་
ཕྲ་བ་ཕོ། ཟེ་བ་སྨིན་མ་ཆུང་ཞིང་ལུས་སྦོམ་མགྲིན་པ་ཐུང་བ་མོར་བཤད།
མཁའ་འགྲོ་གཏད་རྒྱུའི་རྒྱ་མདུད་ལས། ཕོ་ནི་གངས་ཀྱི་སྟོད་ན་གནས། །
མོ་ནི་རྒྱ་མཚོའི་གཏིང་ན་གནས། །་དབྱར་ཟླ་གསུམ་གྱི་ཚེས་གསུམ་ནས། །
ཉི་ཤུ་གསུམ་གྱི་བར་ལ་འཇུག ། འདོད་པ་མ་སྤྱད་ཕོ་ནུས་ཆེ། ། སྤྱད་
ཚར་ནུས་པ་མོར་ཆེའོ། ། ཞེས་དང་། དབྱིབས་ཀྱང་མཇུག་མའི་གཉེར་མ་
ཡལ 98 -



གྱེན་བསྟན་ཐོ། ། - ཐུར་བསྟན་མོ་རུ་ཤེས་པར་བྱ། ། ཞེས་ངོས་ཟིན་ནས་
ཕོ་ལ་མོ་གཏོང་བ་དང༌། མོ་ལ་ཕོ་གཏོང་བ་ནུས་པ་ཆེ་བར་བཤད་པ་དང་།
འདི་ལ་དུག་འདོན།: རང་འདོགས་སོགས་མ་བྱས་ན་ཕན་པ་ཆུང་ལ་གནོད་པ་
ཆེ་གསུངས།་ ་ རྩངས་པ་ལ་ནགས་རྩངས་སམ་ནགས་སྦལ་འདྲ་ལ། ཀླུང་
རྩངས་གཉིས་ཡོད། ནགས་སྦལ་ནི་ལུས་མཐོ་གང་ནས་ཕྱར་གྲུ་རེ་མན་ཆད་མ་
ངེས་པ་གངས་སྦལ་འདྲ་ལ། མཇུག་མ་ནས་ལུས་སྤྱིར་ཟེ་བ་སོགས་ཡོད་ཀྱང་
ཚིལ་མེད་པ་ཡིན། འདིའི་ཤ་ཡང་འདམ་དང་འབྱར་བག་ཡོད་པ་འོད་ཤིག་གེ་
བ་པགས་པ་ཡང་བརྡུངས་ཚེ་ཆག་པ་བཟང་། ཤ་ཆུང་བ་སྐྱ་བ་སྲུ་བ་པགས་པ་
སྲབ་ལ་སྲ་བ་ངན། ཀླུང་རྩངས་ནི་སོར་བཞི་ནས་མཐོ་རེའི་བར་ཡོད། སྦལ་ ་
བ་མཇུག་མ་རིང་ལ་ཟེ་བ་མེད་ལུས་ཕྲ། ཡན་ལག་མཉེན་པགས་པ་སྲབ་ལ་
ནག་ཕྲ། ཚིལ་ཡོད་པ་ཀླུང་འགྲམ་བྲག་སོགས་ལ་གནས་པའོ། ཙུངས་ཀླུང་
འགྲམ་མ་ཞེས་པ་མགོ་གཉིས་ཡོད་པ་བཟང་། རྨིགས་བུ་ནི་བྱེ་ཆུག་གམ་བྱེ་མ་
སྨྱུ་གུ་ཞེས་པའི་སྦལ་ཆུང་བྱེ་མར་ཁུང་བུ་བྱས་ནས་གནས་པ་སེར་སྐྱ་ཁྲ་ལ་མྱུར་
མགྱོགས་ཅན་མཇུག་མ་རིང་བོ་གཟུགས་མཐེ་བོང་ཙམ་མོ། ནས་ཟན་ནི་ཡུལ་
གྲོང་དུ་མཆིལ་བརྒྱ་སྟེ། ཁྲི་སྡེ་སྟོང་དཔོན་ཡང་ཟེར། དེ་བོད་མཆིལ་ཡིན།
དེ་རིགས་རྒྱུ་མཆིལ་མགོ་དམར་ཞེས་པ་ནས་མགོ་དམར་ཤས་ཆེ་བ་འདི་ལ་རྡོ་རྗེ་
ཁྲི་པོ་ཡང་ཟེར། འདབ་ཆགས་བཅུ་གཅིག་པ་ཡང་ཟེར་ཏེ། འདིས་དུས་
གཅིག་ལ་འདོད་པ་ལན་བཅུ་གཅིག་སྤྱོད་པར་ནུས་པས་ཟེར་རོ། བྱ་དེ་ཕོ་ནི་
ཁྱིམ་བྱ་སྟེ། རྒྱ་བྱ་བོད་བྱ་གཉིས། རྒྱུ་བྱ་མགོའི་ཟེ་བ་སྟར་གའི་ཚིག་གུ་འདྲ་
བ་ཟིང་ཤོབ་ཤོབ་པ་དང་། བོད་བྱ་ཟེ་བ་མ་རུ་རྩེའི་འབྲས་བུ་འདྲ་བའི་སྙིང་བ་
-- 99. -



L་，
སོག་ལེ་ཁ་ཅན་ནོ། རྒྱུ་བ་བཟང་། སྦལ་རིགས་སོགས་རུ་བ་དང་ཚིག་པ་ཤས་
ཆེ་བས་དེར་མ་སོང་བ་དགོས་རུལ་ཚིག་གིས་གནོད་པ་ལས་ཕན་པ་མེད། བྱ་
ཝང་སྐྱུགས་གཅོད་དུར་བས་ཉ་ལོག་འཇོམས། ། ཆུ་བྱི་རྦ་བྱིའི་ཤ་ཡི་ཤ་དུག་
སེལ། ། ཞེས་པའི་ཆུ་བྱི་ནི་ཆུ་ནང་དུ་རྒྱུགས་ཅིང་ཆ་རགས་སོགས་ལ་གནས་
འཆའ་བའི་བྱི་བ་ཞིག་སྟེ། སྣ་ནི་ཕག་སྣ་དང་འདྲ་བ་སེམས་ཅན་ཆུ་ཁར་ཡོང་
བར་རྨུགས་ནས་སྐྲངས་འབྱམ་པར་བྱེད་པ་དེའོ། ། རྔ་བྱི་ནི་ཆུ་བྱི་མ་་་
དཀར་ཆུ་རྦ་ལ་འཇུག་པ་དེའོ། རྨིགས་པས་སྲིན་ནད་སེལ་རོ་ཙ་བྱེད། ། རྨ་
བྱའི་ཤ་ཡིས་མཁྲིས་པ་དུག་ནད་སེལ། ། རྒོད་གཡག་ཤ་རྒྱུས་རླུང་སེལ་དམུ་
ཆུ་སྐེམ། ། འཕྱི་བའི་ཤ་ཡིས་གྲང་རླུང་མོ་ནད་སེལ། ། སྤྱང་ཀི་(མ་ཞུ་
འཇུ) བོང་བུས་དྲོད་སྐྱེད་ལུས་ཟུངས་འཕེལ། ། དྲེད་ཤས་རླུང་འཇོམས་ཁྱི་
ཤས་གྲང་ཆུ་སྐེམ། ། སྦྲུལ་གྱི་སྟོད་ཤས་མཆིན་མཁྲིས་(དེ་གཉིས་སྦྱལ་བའི)
སྦྱར་དུག་འཇོམས། ། རྟ་དང་རྐྱང་ཤས་རླུང་ནད་གྲང་བ་སེལ། ། སྦལ་
(སྦལ་ནག) ལྷོགས་རིགས་ཤ་ཁུས་ལྕེ་སྐྲངས་འཇོམས། ། སོ་བྱའི་ ཤ་ཡིས་
གདོན་སེལ་ཆུ་འགགས་འབྱིན། ། ཤ་ཁུས་ཉ་རུས་ཟུག་པ་ལ་ཕན། །་སྐྱར་
མོའི་ཤ་ཡིས་ཉ་ཤར་སྦྱར་དུག་སེལ། ། དོམ་པས་ཚད་པ་བ་གླང་མཁྲིས་ཚད་
སེལ། ། གྲུམ་པ་ཏི་ལོ་སྲེ་མོང་གསུམ་གྱི་ཤས། ། གདོན་ནད་སེལ་དང་ཆུ་
སེར་ སྐེམ་པར་བྱེད། ། འབྲི་གཡག་ ཤ་དྲོ་རླུང་ སེལ་ཚད་ པར་ གནོད། །
ལུག་ཤ་དྲོ་ཡང་བད་ཀན་སེལ་བ་ཡིན། ། ར་ཤ་ཕག་ཤ་བསིལ་ལྕི་ཚད་(པ་
དང)འབྲས་འཇོམས། ། ཁ་ཤ་ཤ་བ་རྒྱ་གཉན་གཙོད་གནའ་བ། ། གླ་བ་
ལ་སོགས་རི་དྭགས་ཕལ་ཆེར་སྙོམས། ། མ་ཧེ་བ་མིན་ ཤ་ནི་བཅུད་དང་་་་
- 100 -



ལྡན། ། རི་བ་རྨ་བྱེར་བ་ཡིས་རུས་འཛེར་འགོགས། ། རྡེའུ་སྐྱེས་འཕྲལ་ཤི་
ཤས་ཤའུ་སྐྱེད། ། ཞེས་པའི་རྡེའུ་ནི་རྔ་མོང་གི་ཕྲུ་གུ་ཡིན། ། མན་ངག་
རྒྱུད་དུ་བེ་ལོག་ཅེས་ཟེར། ། ་ སེམས་ཅན་སྦྲུམ་མ་ཤི་ནས་ཞག་འགའ་ལུས་
པའི་ཁོག་གི་བུ་ཤ་རུལ་བའོ། ། ཉ་ཤས་རྣག་འཁྱིལ་བརྡོལ་དང་བད་མཁྲེས་
སེལ། ། གོང་མོ་ཤ་ཡིས་རོ་ཙ་ཆུ་སེར་མོ་ནད་སེལ། ། འབྲས་བཤིག་རྨ་
སྐྲུན་བྱེད་དང་མོ་ནད་སེལ། ། གོང་མོ་ཤ་ཡིས་རོ་ཙ་ཆུ་སེར་མོ་ནད་སེལ། །
འུག་པས་གདོན་སེལ་རྨ་ནད་གྲ་ཁོས་འཇོམས། ། བྱ་མ་བྱེའུ་ནད་གདོན་ནད་
སེལ། ། བྱ་མོ་ནག་མོའི་ཤ་ཡིས་སྦྱར་དུག་སེལ། ། ཁྲ་གླག་ཤ་ནི་བཅུད་
ལྡན་འབྱོར་གདོན་འདུལ། ། འོལ་བ་དེ་དང་ཕྱོགས་མཐུན་རོ་ཙ་ནུས། །
སྦ་བྱི་བྲེར་མོ་ཁུ་བྱུག་ཤིང་རྟ་དང༌། ། ཕུ་དིག་ནེ་ཙོ་ཁྱིམ་བྱ་གོང་མ་སྲེག །
འཇོལ་མོ་མཆིལ་བ་ལ་སོགས་བྱེའུ་སྣ་ཚོགས། ། ཤ་ཡིས་ཆུས་ཕུང་ཡང་རྩལ་
སྟོབས་ཤུ་ཀྲ་སྐྱེད། ། ཁྲུང་ཁྲུང་ངང་བ་དཀར་མོ་ཆུ་སྐྱར་མོ། ། ཆུ་བྱ་ཕལ་
ཆེར་ཤ་ནི་བསིལ་བ་ཡིན། ། ཞེས་གསུངས་སོ། །་ ་་་་་
(ཇ) ཤའི་ཡང་ལྕི་དང་གསར་རྙིང་གི་ཁྱད་པར།་་་་ ་
དཔལ་ལྡན་ཕ་ཁོལ་གྱིས། ཕོ་དང་མོ་ཡི་སྟོད་སྨད་ཕྱེད། ། ལྕི་སྟེ་སྦྲུམ་
མ་ཐམས་ཅད་ལྕི། ། རྐང་བཞི་མོ་ཡི་ཡང་བ་ཡིན། ། བྱ་རྣམས་ཀྱི་ནི་ཕོ་ཡི་
ཡང་། ། མགོ་བོ་རོ་སྟོད་བྲང་དང་རྒྱབ། ། རྐེད་པ་དཔྱི་ཡི་ལྕི་བ་ཡིན། །
དེ་བཞིན་ཕོ་བ་རྒྱུ་མ་སོགས། ། གོ་རིམ་བཞིན་དུ་ལྕི་བ་ཡིན། ། ཁྲག་ལ་
སོགས་པའི་ལུས་ཟུངས་རྣམས། ། ཕྱི་མ་ཕྱི་མ་ལྕི་བ་ཡིན། ། ་ཤ་ལས་རླིག་
པ་ཕོ་མཚན་རྣམས། །་ མཁལ་མ་མཚེར་བ་གཞན་དག་ལྕི། ། ཞེས་་་་་
-- 101 -



་་
གསུངས་པ་ལྟར། གོང་དུ་བཤད་པའི་ཤ་རིགས་སྡེ་བརྒྱད་པོ་གང་ཡང་ཕོ་ཡིན་
ན་མགོ་ནས་ལྟེ་བ་ཡན་གྱི་ལྕི་བ་དང་། ། མོ་ཡིན་ན་ལྟེ་བ་ནས་རྐང་མཐིལ་
བར་གྱི་ཤ་ལྕི་བ་ཡིན། ཤུགས་ལས་ཕོ་ཡིས་ལུས་སྨད་ཀྱི་ཤ་ཡང་བ་དང་། མོ་
ཡི་ལུས་སྟོད་ཀྱི་ཤ་ཡང་བ་ཡིན། སྦྲུམ་མ་ལྟ་བུའི་ཤ་ནི་ལུས་ཀྱི་སྟོད་སྨད་ཡོངས་
སུ་ལྕི་བ་ཁོ་ནའོ། ། ཡང་སུག་བཞི་ས་ལ་བརྟེན་ཏེ་མ་ཧེ་དང་ར་ལུག་བོང་བུ།
རྔ་མོང་སོགས་ཀྱི་ནང་ནས་མོ་ཡི་ཤ་ཡང་བ་དང་ཕོ་ཤ་རྣམས་ལྕི་བ་ཡིན། ཁྱིམ་
བྱ་སོགས་ངང་བ་དང་རྨ་བྱ་སོགས་བྱ་རིགས་ཀུན་གྱི་ནི་ཕོ་ཡི་ཤ་ཡང་བ་དང་མོ་ཡི་
ཤ་ལྕི་བ་ཡིན། ཡང་ཡན་ལག་གི་དབང་དུ་བྱས་ན་སུག་བཞི་དང་བྱ་དང་ཕོ་མོ་
སོགས་ལ་མ་ལྟོས་པར་མགོ་ རོ་སྟོད། བྲང་། རྒྱབ་རྙེད་པ། དཔྱི་སོགས་
ནི་རིམ་པ་བཞིན་དུ་གོང་མ་ལས་ཕྱི་མ་ལྕི་བ་ཡིན། འདི་ལ་འགའ་ཞིག་གིས་
དཔྱི་ལས་རྐེད་པ་ལྕི་བ། . རྐེད་པ་ལས་རྒྱབ་ལྕི་བ་སོགས་འོག་ནས་གོང་དུ་ལྕི་
བར་བཤད་ཀྱང་དེ་ལ་ཟུར་མཁར་བའི་མེས་ཞལ་དང་འགྲེལ་ཆེན་དྲི་མེད་ཀུན་
གསལ་སོགས་ལས་རིམ་པ་བཞིན་དུ་ཞེས་གོང་མ་ལས་ཕྱི་མ་ལྕི་བར་བཤད་པ་
འདི་དོན་དུ་གནས་བས་གོ་རིམ་འཆོལ་བར་ལྕི་བ་ཡིན་ཞེས་པ་ཤིན་ཏུ་མ་དག་གོ
ཡང་དེ་བཞིན་དུ་དོན་སྣོད་སོགས་ཀྱི་དབང་དུ་བྱས་པའི། ཕོ་བ་ལས་རྒྱུ་མ་ལྕི་
བ་ཡིན་མོད། འདིར་ཀྱང་རྒྱུ་མ་ལས་ཕོ་བ་ལྕི་བར་བཤད་པས་ལུང་དུའང་ཞུ་
མི་ཞུའི་ཁྱད་པར་ཡིན་ཞེས་པ་འདི་ལའང་ད་དུང་བརྟག་པར་རིགས། ལུས་
ཟུངས་བདུན་གྱི་དབང་དུ་བྱས་ན་དྭངས་མ་ལས་ ཤ་ ལྕི། ཤ་ལས་ ཁྲག་ལྕི།
ཁྲག་ལས་ཚིལ་ལྕི། ཚིལ་ལས་རུས་པ་ལྕི། རུས་པ་ལས་རྐང་ལྕི། རྐང་ལས་
ཁུ་བ་ལྕི་བའོ། མདོར་ན་ཤ་ཐམས་ཅད་ལས་རླིག་པ་ཕོ་མཚན་དང་མཁལ་མ།
ཁ་ཡ༌ 102 ཁ་



མཚེར་བ། གཞུང་སོགས་ནུས་པ་ཆེས་ལྕི་བ་ཡིན་ནོ། དེ་ཡང་འདི་ལ་གོང་དུ་
བཤད་པའི་སུག་བཞི་ཕོ་ལས་མོ་ཡི་ལྕི་བ་དང་བྱ་ལ་མཚོན་ན་མོ་ལས་ཕོ་ཡི་ལྕི་བ་
སོགས་ཕོ་མོ་དང་རིགས་སྟོད་སྨད་སོགས་ཀྱི་ཁྱད་པར་ལས་སྟོབས་ལ་ཆེ་ཆུང་ཡོད་
པ་རིག་པས་བརྟག་པར་བྱའོ། །་་་་་་་་་་་་་
(ཉ) སྣུམ་རིགས་ཀྱི་སྡེ།
པ་འདི་ལ་མེས་ཞལ་སོགས་སུ་རིགས་བཞིའི་ཡོངས་སུ་འཐུས་ཏི་གསུངས་
ཡོད་པ་ནི་ཁ་ཟས་སུ་རུང་བའི་སྣུམ་རྣམས་ཀྱི་ནང་ནས་རྩི་མར། , འབྲུ་མར་
རྐང་མར། ། ཚིལ་ཏེ་རྣམ་པ་བཞི་བོ་འདིས་སྣུམ་གྱི་རིགས་ཡོངས་སུ་ཁྱབ་པར་
བྱས་ཡོད། ཡང་གོང་དུ་བཤད་པའི་སྣུམ་རིགས་དེ་དག་གི་ནང་ནས་བསྲུབས་
མ་ཐག་པའི་མར་གསར་བ་ནི་ནུས་པ་བསིལ་ཞིང་རོ་ཙ་བ་དང་། ལུས་ཁམས་
ཀྱི་མདངས་རྒྱས་ཤིང་མདོག་སྨིན་པ། སྟོབས་སྐྱེད་པར་བྱེད་པ་ལ་མཁྲིས་ཚད་
སེལ། ། དེ་ལ་ སློབ་ དཔོན་ གྱིས། .འཕྲལ་ གྱི་ མར་ གསར་ རོ་ཙ་ ཞིང་། །
བསིལ་ཞིང་མདོག་སྟོབས་དྲོད་སྐྱེད་བྱེད། ། འཁྲུ་གཅོད་རླུང་མཁྲིས་ཁྲག་
གཞང་འབྲུམ། ། གློ་གཅོང་ཁ་ཡོན་ལུད་པ་སེལ། ། ཞེས་དང་། ལོ་་ ་
གཅིག་གམ་གཉིས་སོགས་འགོར་བའི་མར་རྙིང་གིས་ནི་ཡིད་ཀྱི་བུ་ག་དག་ཅིང་
རླུང་སེལ་བར་བྱེད་པས་ན་དེས་སྨྱོ་བྱེད་དང་བརྗེད་བྱེད། ་ ་. བརྒྱལ་བ་འབོག་པ་
སོགས་ཀྱི་ནད་སེལ་བར་བྱེད། རྨ་ནད་ཡུན་རིང་འགོར་བའི་རྙིང་བའང་གསོ།
དེ་ལ་སློབ་དཔོན་གྱིས། མར་རྙིང་སྨྱོ་དང་བརྗེད་བྱེད་རྒྱལ། ། ཀླད་ནད་སྣ་
མིག་མངལ་ནད་དང་། ། ་ རྨ་རྣམས་སྦྱོང་ཞིང་འཚོ་བྱེད་པས། ། ནད་ལས་
རྒྱལ་བྱེད་དམ་པ་ཡིན། ། ཞེས་སོ།. རྩི་མར་བཞུས་ཤིང་ལུ་སྙིགས་དབྱུང་
-- 103 ཨ་ཨ
་



བའི་ཞུན་མར་གྱིས་ནི་བློ་རྣོ་ཞིང་དྲན་པའི་དབང་བོ་གསལ་བར་བྱེད་པ་དང་།
ལུས་ཀྱི་མེ་དྲོད་དང་སྟོབས་ཤུགས་སྐྱེད་པ། ཚེ་འཕེལ་བ་སོགས་མདོར་ན་རྟེན་
ལུས་དང་། བརྟེན་པ་སེམས། འཚོ་བ་ཚེ་བཅས་གསུམ་གར་ཕན་པའི་བྱེད་
ལས་སྟོང་ཡང་བྱེད་ཅེས་གྲགས་སོ། དེར་ཡང་སློབ་དཔོན་གྱིས། ཞུན་མར་
བློ་རྣོ་དྲན་གསལ་ཞིང༌། ། ཡིད་གཞུང་དྲོད་སྐྱེད་སྟོབས་ཚེ་འཕེལ། ། མིག་
དང་བྱིས་ནད་བུ་འདོད་དང༌། ། མདངས་བཟང་རབ་གཞོན་སྐད་སྙན་་་་
ཕན། ། གློ་རྡོལ་སྐེམ་དང་གཅོང་དང་འབྲས། ། མཚོན་རྨས་མེས་འཚིག་
རྨ་ལའང་བསྔགས། ། རུང་དང་མཁྲིས་པ་དུག་དང་། ། ལུས་སྐམ་
མདངས་ ཉམས་ རིམས་ ནད་ སེལ། །་ སྣུམ་གྱི་ནང་ན་ སྣུམ་ མཆོག་ སྟེ། །
བསིལ་ཞིང་ན་ཚོད་འཇོག་པའི་མཆོག ། ཞུན་མར་སྟོབས་ནི་སྟོང་དང་
ལྡན། ། སྤྱོད་བས་ལས་ནི་སྟོང་བྱེད་འགྱུར། ། ཞེས་སོ། འོ་ཞོས་སྤྲིས་མ་
བསགས་པ་ལས་བྱུང་བའི་ཕྲུམ་གསར་དང༌། བེའུ་སྐྱེ་མ་ཐག་པའི་འོ་མ་ལས་
བྱས་པའི་སྤྲི། དར་བ་བསད་པ་ལས་བྱུང་བའི་ཕྱུར་བ་སོགས་མདོར་ན་འོ་མ་
ལས་བྱས་པའི་ཁ་ཟས་བྱེ་བྲག་པ་ཀུན་གྱིས་དང་ག་ལེན་ཞིང་རྟུག་པ་སྐམ་པར་
བྱེད། ཕྱུར་བ་ལ་སོགས་སྟོབས་སྐྱེད་ཅིང༌། ། ཁུ་བ་ཉིད་དང་བད་ཀན་
འཕེལ། ། རྟུག་སྐམ་བྱེད་ལྕི་ཉེས་པ་དང༌། ། ཞེས་མེས་ཞལ་ལས་རྟུག་
སྐམ་བྱེ་ལྕི་ཞེས་པའི་བྱེ་ནི་ཡིག་ནོར་ཡིན། ། ཟོམ་གྱི་ངོས་ལ་འོ་མ་ཆགས་པ་
ལས་བྱུང་བའི་ཟོ་མར་ནི་བད་རླུང་གི་ནད་སེལ་ཞིང་ཕོ་བའི་མེ་དྲོད་སྐྱེད་པར་
བྱེད། འབྲི་དང་ལུག་གི་མར་ཡང་ཟོ་མར་གྱི་ནུས་པ་དང་འདྲ་མར་གྲང་བ་
དང་རླུང་ནད་སེལ། མཛོ་མོའི་མར་ནི་བསིལ་དྲོད་སྙོམས་ལ། བ་དང་ར་ཡི་
- 104 ཕ



མར་ནི་བསིལ་བ་ཡིན་པས་དེས་རླུང་དང་ལྡན་པའི་ཚད་པ་སེལ་བར་བྱེད་དོ། །
འབྲུ་མར་རྣམས་ཀྱི་ནང་ནས་ཏིལ་དཀར་ནག་ལས་བྱུང་བའི་མར་ནི་ནུས་པ་ཚ་
རྣོ་དང་ལྡན་པས་སྐེམ་པོ་རྣམས་ཀྱིས་ ཤ་སྐྱེད་ཅིང་སྦོམ་པོའི་བད་ཚིལ་འབྲི་སྟེ་
ལུས་ཁམས་མཁྲེགས་པར་བྱེད་པ་དང་འབྲེལ་བད་རླུང་གི་ནད་སེལ་བར་བྱེད་དོ།
ཡུངས་དཀར་དང་ཡུངས་ནག་ལས་བྱུང་བའི་མར་གྱིས་ནི་རླུང་མགོ་གནོན་ཀྱང་
བད་མཁྲིས་གཉིས་ཀའི་ནད་སྐྱེད་པར་བྱེད། གཞན་ཡང་སྲོག་ཆགས་རྣམས་
ཀྱི་རུས་རྐང་ལས་བྱུང་བའི:མར་ཀྱིས་ནི་རླུང་མགོ་མཇོམས་ཤིང་ཁུ་བའི་སྟོབས་
སྐྱེད་ལ་བད་ཀན་ཀྱང་སྐྱེད་པར་བྱེད། ། ཚིལ་བུའི་རིགས་ལས་བྱུང་བའི་སྣུམ་
གྱིས་རུས་ཚིགས་ན་བ་དང་། མེས་འཚིག་པའི་རྨ། རླུང་ནད། རྣ་བའི་
ནད། ཀླད་པའི་ནད། མངལ་ནད་སོགས་སེལ་བའོ། ། མདོར་ན་མར་
ནི་བ་མོ་ལས་བྱུང་བ་མཆོག་ཡིན་པ་དང་ལུག་སོགས་ལས་བྱུང་བ་སྨད་པའོ།
དེ་ལ་བ་མར་འོ་མ་མཆོག་ཡིན་ཏེ། ། ལུག་ལས་བྱུང་བ་སྨད་པ་ཡིན། ཞེས་
གསུངས་སོ། །
(ཏ) སྣུམ་རིགས་བསྟེན་པའི་ཕན་ཡོན། ་་་་ ་
པ གོང་དུ་བཤད་པ་ལྟར་ཁ་ཟས་རྣམས་ཀྱི་ནང་ནས་རྩི་མར། འབྲུ་མར།
རྐང་མར། ་ཚིལ་ཏེ་རྣམ་པ་བཞི་བོ་རོ་མངར་ཞིང་སྔ་མ་ལས་ཕྱི་མ་ལྕི་བསིལ་གྱི་
ནུས་པ་དང་ལྡན་པས་ཁོང་གི་ནད་ཅུང་ཟད་འཁྲུ་བར་བྱེད་པ་སྟེ། དྭངས་
སྙིགས་རྣམས་མཉེན་པར་བྱེད་ཅིང་སྣུམ་པ་དང༌། རྟུལ་བ་དང་ཕྲ་ལ་གཉེན་
ཞིང་ བརླན་པའི་ ཡོན་ ཏན་དང་ ལྡན་པ་ ཡིན་ པས་ ན་ རྒས་པ། བྱིས་པ།
ཟུངས་ཟད། རིད་པ། ལུས་རྩུབ་མོར་གྱུར་བ། ཁུ་ཁྲག་མང་དུ་ཟགས་
- 105
ཁ་



སམ་འབྱམས་པ། སྦྱོང་དྲགས་པ། མྱ་ངན་སེམས་ལས་ཆེ་བ། བརྗོད་མང་
བ་སོགས་མདོར་ན་རླུང་གིས་རབ་ཏུ་ཉེན་པའི་མི་རྣམས་ལ་ལྷག་པར་བསྔགས་པ་
ཡིན། རྒྱུད་ལས། སྐྱེ་བོ་སྣུམ་ལ་བསྟེན་པར་བྱེད་པ་རྣམས། ། ནང་གི་
དྲོད་འབར་ཁོང་བ་དག་པ་དང་། ། ལུས་ཟུངས་འཕྲལ་བརྟས་སྟོབས་ལྡན་
མདོག་བཟང་ལྡན། ། དབང་བརྟན་རྒས་སྲ་ལོ་བརྒྱ་ཐུབ་པར་བཤད། །
ཞེས་གསུངས་པ་ལྟར་སྐྱེ་བོ་གང་ཞིག་དུས་རྟག་ཏུ་སྣུམ་བཞི་དང་། བྱེ་བྲག་
ཞུན་མར་བསྟེན་པ་རྣམས་ནི་དེས་ནང་གི་མེ་དྲོད་འབར་ཞིང་། ཁོང་གི་ཉེས་
པ་དག་པར་བྱེད་པ་དང་།། དྭངས་མ་ལ་སོགས་པའི་ལུས་ཟུངས་ཀུན་ཀྱང་
འཕྲལ་ཏུ་བརྟས་པར་གྱུར་ཏེ་ལུས་སྟོབས་རྒྱས་ཤིང་མདོག་བཟང་པོ་དང་ལྡན་
པར་བྱེད་ལ། དྲན་པ་དང་མིག་ལ་སོགས་པའི་དབང་བོ་རྣམས་བརྟན་ཞིང་
རྒས་ཀ་ས། ན་ཚོད་དར་ལ་འཇོག་ཚེ་ཚད་ཀྱང་ལོ་བརྒྱ་ཙམ་ཐུབ་པར་
བཤད།་
(ཐ) སྔོ་ངད་ཀྱི་སྡེ།
ཁ་ཟས་སུ་རུང་བའི་སྔོ་ངད་ཀྱི་ནང་ནས་སྒོག་སྐྱ་དང་བཙོང་སོགས་རོ་ཚ་
བའི་རིགས་དང་། ཁུར་མང་དང་རྒྱ་ཁུར་སོགས་རོ་ཁ་བའི་རིགས། དེ་དག་
ཀྱང་སྐམ་སའི་གནས་སུ་སྐྱེས་པ་དང་། བརླན་ཞིང་གཤེར་བའི་གནས་སུ་སྐྱེས་
པ། སྐམ་པར་བྱས་པ་དང་རློན་པར་བྱས་པ། ཚ་སྡོར་འདེབས་ཏེ་གཡོས་སུ་
བྱས་པ་དང་། མ་བྱས་པར་རྗེན་པར་ཟ་བ་བཅས་ཀྱི་ཁྱད་པར་གྱི་དབང་གིས་
སྔ་མ་སྔ་མ་རྣམས་ནུས་པ་དྲོ་ཞིང་། ཡང་བ་དང་ལྡན་པ་དེས་བད་ཀན་གྲང་
བའི་ནད་རྣམས་སེལ་བ་དང་། ཕྱི་མ་ཕྱི་མ་རྣམས་ནི་ནུས་པ་བསིལ་ཞིང་ལྕི་བ་
ཁ 106 -- ，



དང་ལྡན་པ་དེས་མཁྲིས་པ་ཚ་བའི་ནད་རྣམས་སེལ་བ་ཡིན།
།
(ད） སྔོ་ངད་བྱེ་བྲག་པ་སོ་སོའི་ནུས་པ་
ཙོང་གི་རིགས་ཀྱིས་ནི་གཉིད་འཕེལ་ཞིང་ཟས་ལེན་པའམ་དང་ག་འབྱེད་
པ་དང་བད་རླུང་གི་ནད་རྣམས་སེལ་བར་བྱེད། ས་སྐྱ་ནུས་པ་ལྕི་ཞིང་བསིལ་
དང་ལྡན་པས་སྲིན་ནད་དང་ཚད་པ་རླུང་ལྡན་གྱི་ནད་སེལ། ལ་ཕུག་གསར་བ་
གཞོན་ནུ་(སྐར་མ་རི་ཥི་མ་འཆར་བའི་གོང་ཐོན་པ)ནི་ནུས་པ་ཡང་ཞིང་དྲོ་བ་
དང་ལྡན་པས་འཇུ་སླ་ལ་ཕོ་བའི་མེ་དྲོད་ཀྱང་ཅུང་ཟད་སྐྱེད་ཅིང་ཉེས་པ་གསུམ་
ག་སེལ་བར་བྱེད་པ་དང་། ་ ནར་སོན་ནས་ལོ་ལོན་པའམ་རི་ཥི་འཆར་ཟིན་
ནས་ཐོན་པའི་ལ་ཕུག་རྒན་པོ་ནི་ནུས་པ་ལྕི་བསིལ་དུ་གྱུར་བས་བད་ཀན་ལ་
སོགས་པའི་ཉེས་པ་སྐྱེད་པར་བྱེདཔ་དང༌། ཉུང་མ་ཡང་ལ་ཕུག་གི་ནུས་པ་ཇི་
བཞིན་ཏུ་གཞོན་ནུས་ལུས་ཁམས་ལ་ཕན་ཞིང་རྒན་པོས་གནོན་ན་ཡང་དེས་དུག་
གི་ནད་མ་ལུས་བ་སྲུང་ཞིང་སེལ་བར་བྱེད་པ་ཡིན་གཞན་ཡང་སྒོག་པ་རུག་པ་
དང༌། ཤ་རྩི། ཐུལ་བ། དྲུ་གུ་སོགས་རི་སྒོག་གི་བྱེ་བྲག་ཐམས་ཅད་ནུས་པ་
ལྕི་བ་དང་ལྡན་པ་དེ་འཇུ་དཀའ་ལུང་ཟས་ལེན་པར་བྱེད་པ་དང༌། ལྕམ་དང་
ཆུ་ལོའི་རིགས་ཀུན་གྱིས་བད་ཀན་སེལ་ཞིང་ཟས་ཀྱི་དང་ག་འབྱེད། དེ་ཡང་
དཔལ་ལྡན་ཕ་ཁོལ་གྱིས། ལ་ཕུག་གཞོན་ནུ་རོ་མི་གསལ་། ། ཅུང་ཟད་ཚ་
དྲོ་ཁ་དང་བཅས། ། གང་ཡིན་དེ་ནི་ཉེས་ཀུན་སེལ། ། ཡང་ཞིང་ཅུང་
ཟད་ཚ་བ་དང་། ། སྐྲན་དང་ལུད་གཅོད་དབུགས་མི་བདེ། ། རྨ་དང༌
མིག་ནད་ལྐོག་ནད་སེལ། ། སྐད་འགགས་ དྲོད་ཆུང་ རྟུག་ སྐམ་ དང༌། །
ཆམ་པའི་ནད་ནི་འཇོམད་པར་བྱེད། ། ནར་སོན་རོ་དང་ཞུ་རྗེས་ཚ། །
- 107 -
་



་་་
དྲོད་སྐྱེད་བྱེད་ཅིང་ཉེས་གསུམ་སྐྱེད། ། བད་ཀན་སྐྱེད་ཅིང་བཙོས་པ་་་་་
ཡིས། ། སྣུམ་ཞིང་དེ་ཡང་རླུང་སེལ་ཡིན། ། སྐམ་པོ་རླུང་ནད་བད་ཀན་
སེལ། ། རྗེན་པ་ཐམས་ཅད་ཉེས་སྐྱེད་ཡིན། ། ཞེས་དང་ཡང་། ཉུང་མ་
ཚ་ཞིང་དྲོ་བ་དང་། ། བད་ཀན་རླུང་སེལ་མཁྲིས་པ་སྐྱེད། ། ཞེས་་་་་
གསུངས། ་ ཡང༌། སྒོག་སྐྱ་རབ་ཏུ་ཚ་ཞིང་རྣོ། ། ཞུ་རྗེས་ཚ་ཞིང་འཁྲུ་བ་
དང་། ། ཞིམ་ཞིང་སྐྲ་སྐྱེད་ལྕི་རོ་ཚ། ། སྣུམ་ཞིང་དྲོད་སྐྱེད་ཡི་ག་འབྱེད། །
ཤ་བཀྲ་མཛེ་སྐྲན་གཞང་འབྲུམ་དང༌། ། གཅིན་ནད་སྲིན་དང་བད་ཀན་་
རླུང༌། ། སྐྱིགས་བུ་ཆམ་པ་དབུགས་མི་བདེ། ། ལུད་པ་སེལ་ཏེ་ཁྲག་་་་
མཁྲིས་སྐྱེད། ། ཞེས་གསུངས་སོ། །་
(ན） སྔོ་ངད་ཀྱི་སྡེའི་མདོ་དོན།
རྒྱུད་དུ། སྔོ་ཀུན་རྩ་སྒོ་འགགས་ཅིང་སྨན་ནུས་འཇོམས་ཞེས་གསུངས་
པ་ལྟར། སྔོ་ཡི་བྱེ་བྲག་ཀུན་གྱིས་དྭངས་མ་རྒྱུ་བའི་རྩ་ལམ་འགགས་པར་བྱེད་
ཅིང་སྨན་གྱི་ནུས་པ་ཅུང་ཟད་འཇོམས་པར་བྱེད་པ་ཡིན་ནོ། ། ས
(པ)་ གཡོས་སྦྱར་འབྲས་སོགས་ཐུག་པའི་སྡེ། །
དེ་ཡང་བཟའ་བཏུང་བཅོས་ཟིན་པའམ་བཟོ་སྦྱོར་ཕུན་སུམ་ཚོགས་པ་
བྱས་པའི་སྡེ་ལྔ་ཡོད་པ་ཡིན། ཟན། སྐྱུར་གཡོས། ཚོད་མ། ཚྭ་སྤྱོད་
བཅས་རྣམ་པ་སྟེ་ལྔ་ཡོད་པ་ཡིན། དང་པོ་འབྲས་ལ་སོགས་པའི་ཐུག་པའི་སྡེ་
ནི། འབྲས་ཀྱི་ཐུག་པ་སླ་མོ་དང་དེ་ལས་ཅུང་ཟད་སྐ་བ་དང༌། ། དེ་ལས་ ་
ཀྱང་གར་བ་ཁུ་བ་མེད་པའི་འབྲས་ཚན་བཅས་ནི་རིམ་པ་བཞིན་ཏུ་སྔ་མ་སྔ་མ་
རྣམས་ཡང་ཞིང་འཇུ་སླ་བ་ཡིན། ཡང་སྨན་དཔྱད་ཀྱི་ལུང་ལས། ལྕི་དང་
ཁ– 108
，
་



བྲལ་བར་ཐུག་སླ་ཡིན། ཞེས་པ་ལྟར་འབྲས་རྐྱང་ལེགས་པར་བཙོས་ཤིང་་་་
བསྐོལ་བའི་ཐུག་པ་སླ་མོས་ནི་ཁ་སྐོམ་སེལ་བ། མྱ་ཞིང་ཉམ་ཆུང་བ། སྐྱིད་པ་
ཤིན་ཏུ་སྐྱུར་བ། བཤལ་སྐྱུགས་ལ་སོགས་པའི་སྦྱངས་པའི་ལུས་པོའི་ཉེས་པའི་
ལྷག་མ་རྣམས་འཇོམས་པ། ལུས་ཟུངས་དྭངས་མ་སོགས་འཇུ་ཞིང་ཕྱི་མ་སྨིན་
པར་བྱེད་པ། རླུང་མཁྲིས་བད་ཀན་སོགས་ཉེས་པ་མ་སྙོམས་པ་སྙོམས་པར་
བྱེད་པ། ལུས་ཁམས་ལ་དྲོད་སྐྱེད་ཅིང་རྩ་སྦུབས་རྣམས་མཉེན་པ་བཅས་ཀྱི་
ནུས་པ་དང་ལྡན། དེ་ཡང་དཔལ་ལྡན་ཕ་ཁོལ་གྱིས། ཡང་ངོ་དེ་ལས་སླ་བ་ནི།།
དགེ་ཞིང་རླུང་ནི་ལུགས་མཐུན་བྱེད། ། སྐོམ་མྱུ་ཉེས་པ་ལྷག་མ་འཇོམས། །
འཇུ་ཞིང་ལུས་ཟུངས་མཉམ་པར་བྱེད། ། རྩ་སྦུབས་མཉེན་བྱེད་རྡུལ་བ་་་
དང་། ། མེ་ཡི་དྲོད་ནི་སྐྱེད་པར་བྱེད། ། ཞེས་རླུང་ནི་ལུགས་མཐུན་བྱེད་
ཅེས་པའི་གོ་དོན་ནི་རླུང་སྲོག་འཛིན་སོགས་ལམ་ལོག་པར་ཞུགས་པ་དག་རང་གི་
རྒྱུ་ལམ་དུ་འཇོག་པའོ། དེར་ཡང་གཞན་དུ། ལུས་ནི་གཅུ་བ་སོགས་མི་བྱེད་
དོ། , ལུས་དྲང་བོར་གནས་ན་རྩ་ཡང་དྲང་བོར་གནས། རྩ་དྲང་བོས་ནི་རླུང་
ཡང་དྲང་བོར་རྒྱུ་བའོ་ཞེས་པའི་ཚིག་འདིའི་ཤུགས་ལས་ལུས་གཅུས་སྐུམ་ཕྲེད་
ཉལ་སོགས་ལས་རླུང་ལོག་ལམ་དུ་ཞུགས་ཏེ་ཡིད་མི་བདེ་བ། མིག་རབ་རིབ།
རྣ་འུར་བ་སོགས་ཀྱི་ནད་འབྱུང་ཞིང་བྱུང་བ་དེའང་འདིས་འདག་པར་བྱེད་པའི་
ནུས་པ་ལྡན་པ་བསྟན། ལྕི་བ་སླ་བ་དཀར་བོ་ཡིན། །ཞེས་པ་ལྟར་འབྲས་ཐུག་
དཀར་པོས་ ནི་ འཁྲུ་ བ་གཅོད་ པ་ དང་། ཡི་ གར་འོང་ ཞིང༌ སྐོམ་ པ་ སེལ།
བཤང་གཅི་སླ་བ་གོང་བོར་བྱེད་པ་དང་། ཡང་ཡང་འཐུང་འདོད་པའི་དགའ་
ཞིང་སྲེད་པ། མེ་དྲོད་སྐྱེད་ཅིང་རྨ་གསོ་བ།། མིག་ནད། འཁྲུ་སྐྱུགས་ཀྱི་
--་ 109 -ཁབ་



དཔྱད་བྱས་རྗེས་དང་བུ་བཙས་རྗེས་སོགས་སུ་ལུས་ཉམ་ཆུང་ཞིང་ནད་རོས་སྦེག་
པ་ལྟ་བུ་ལ་ཕན་ཞིང་གསོ་བ་དང་། ། སྣུམ་བག་སོགས་བསྟེན་དྲགས་པའི་སྐྱོན་
ཀྱང་སེལ་ལོ། དེ་ལྟར་འབྲས་ཐུག་གར་བ། སྐ་བ། སླ་བ་བཅས་ལས་ཐུག་
པ་གཞན་སོགས་ཀྱང་དེ་དང་རིགས་མཐུན་པར་ཤེས་པར་བྱ། གཞན་ཡང་
འབྲས་ལེགས་པར་བཀྲུས་ཤིང་ཚོས་བར་བཙོས་པའི་འབྲས་ཆན་དེ་ཉིད་པི་པི་
ལིང་དང་སྒྲ་ལ་སོགས་པའི་ཚ་བའི་སྤྱོད་རིགས་དང་ལྷན་ཅིག་ཏུ་བསྐོལ་བ་ནི་
ནུས་པ་ཡང་ཞིང་འཇུ་སླ་བ་ཡིན། འོ་མ་དང་ཤ་ཁུ་སོགས་སྣུམ་ལྡན་གྱི་སྡོར་
གཞན་དང་ལྷན་ཅིག་ཏུ་བསྐོལ་བའི་འབྲས་ཆེན་ནི་ནུས་པ་ལྕི་ཞིང་ཟུངས་སྟོབས་
ལ་ཕན་པ་དང་། འབྲས་བརྔོས་པའི་ཡོས་ཀྱི་ནི་འཁྲུ་བ་གཅོད་ཅིང་རུས་ཆག་
སྦྱོར་བའི་ནུས་པ་ལྡན། ནས་མ་སྨིན་པའི་སྲུས་སམ་སྙེ་མའི་འབྲུ་མ་སྨིན་པའི་
སོ་མ་ཉམས་པ་དེའི་ཐུག་པ་དང་། སྨིན་ཟིན་པའི་ནས་ལས་བྱས་པའི་ཐུག་
པས་བཤང་གཅི་སོགས་ཀྱི་རྒྱུན་འགགས་པར་བྱེད། ཕོ་བའི་མི་དྲོད་འཇོམས་
པ་ཡང་ཡོས་ཅུང་ཟད་ཁྲམ་ཁྲུམ་དུ་བརྡུངས་ཤིང་དྲལ་བའི་ཐུག་པ་ནི་ནུས་པ་
ཡང་ཞིང་དྲོ་དང་ལྡན་པས་ཕོ་བར་འཕྲོད་པ་ཡིན།
（ཕ) གཡོས་སྦྱར་ཟན་གྱི་སྡེ། །
རྩོམ་སྐུ་ཁོ་ན་འགམ་པ་དང་རྩམ་སྐུ་ཆུར་བརྫིས་བའི་གོང་བུར་བྱས་པའི་
ཟན་གྲང་མོ་ཟོས་ན་ལུས་སྟོབས་སྐྱེད་པ་དང་ཟུངས་ལ་ཕན་པར་བཤད་མོད་ཀྱང་
ནུས་པ་ལྕི་བས་འཇུ་ཅུང་ཟད་དཀའ། དེ་ལས་བཟློག་པ་བཙོས་པའི་ཟན་་་
(རྩམ་སྐྱ་ཆུར་བསྡུས་པ་ཡིན་ནམ་སྙམ)དྲོན་མོ་ནི་ནུས་པ་ཡང་ལ་འཇམ་པས་
འཇུ་སླ་བ་ཡིན་དེ་ཡང་ཟན་དྲོན་གྱི་འགྲེལ་ལ་རྒྱལ་དབང་ལྔ་བས། ལྡེ་གུ་ནི་སྐྱོ་
- 110 -
་ ་ །



མ་དང་དོན་གཅིག སྐྱོ་མ་ནི་གཟར་བུ་གྱེན་དུ་བསྒྲེང་མི་ནུས་སོ། ཐན་དྲོན་
ནི་སོར་མོ་ལྔའི་རྗེས་དོད་ནུས་པའོ། ཞེས་གསུངས། གོང་དུ་བཤད་པ་དེ་
རྣམས་སམ་ཤ་ལ་སོགས་པ་གཞན་ཡང་རུང་སྟེ་ཁེངས་པོ་ཞེས་རད་པར་གྱུར་བ་
ཐམས་ཅད་ཀྱི་ཕོ་བའི་མེ་དྲོད་འཇོམས་པར་བྱེད་པ་དང༌། ཨ་སྦྱར་ཏེ་རྩམ་
པར་ཆུ་ཚ་མོའམ་ཇ་ཐང་བླུགས་པའི་སྐྱོ་མ་སླ་མོ་ནི་འཇུ་སླ་ཞིང་ལུས་ཀྱི་སྟོབས་
མཕྲོག་པར་བྱེད་པ་ཉེས་པ་ཀུན་འཕེལ་བར་བྱེད། །
(བ) གཡོས་སྦྱར་སྐྱུར་གཡོས་ཀྱི་སྡེ། པ་，་་་་་
རྒྱུད་ལས། ཟན་ཆང་རླུང་སེལ་ཁོང་བའི་དྲོད་ལ་ཕན། ། སྐྱུར་པོ་
ཟས་ལེན་ཉེས་སེལ་སྙིགས་ཞབས་དམད། ། ཞེས་རྩམ་པ་ཕབ་གྱིས་བསྙལ་ཏེ་
ལངས་པའི་ཆང་(.འདི་ལ་ཞིབ་མོའི་འགྲེལ་བ་ཞིག་མ་མཐོང་ཡང་ཟན་ཆང་གི་
ལག་ལེན་ཡོད་ཚད་ཐོས་མྱོང་ངོ)གིས་རླུང་ནད་ལ་ཕན་པ་རང་ཁོང་གི་མེ་དྲོད་
སྐྱེད་པར་བྱེད། སྐྱུར་བོ་ནི་ཟན་ཆང་ཡུན་ཏུ་ལོན་པས་རོ་གཞན་ཡུལ་ནས་སྐྱུར་
བོ་རུ་སྒྱུར་བ་དེས་ཟས་ཀྱི་དང་ག་འབྱེད་པ་དང་། ཉེས་པ་ཀུན་སེལ།: སྙིགས་，་ །
ཞབས་ནི་སྐྱུར་པོ་དེའི་སྙིགས་ཞབས་ལུས་ལ་གནོད་པས་དམད་པ་ཡིན།
(མ) གཡོས་སྦྱར་ཚོད་མའི་སྡེ། ་་་
རྒྱུད་ལས། ཤ་ཁུ་ཉམས་བརྟས་ཚིམ་བྱེད་རླུང་ལ་ཕན། ། ཟན་སྐམ་
ཚོད་མ་རླུང་ལ་མཆོག་ཏུ་བསྔགས། ། ཟླ་ཚོད་རླུང་འཇོམས་དྲོད་སྐྱེད་ཀན་
མཁྲིས་སློང་། ། ལྕམ་པ་བེ་ཁུར་དྲོད་སྐྱེད་འཁྲུ་བ་གཅོད། ། དྭ་ཚོད་རླུང་
འཇོམས་རྨ་སྐེམ་ཀན་མཁྲིས་སྐྱེད། ། སྣེ་ཚོད་མིག་ལ་གནོད་ཅིང་རྟུག་སྐམ་
སེལ། སྨོན་སྣེ་དར་བོས་ཉེས་པ་གསུམ་ག་སེལ། ། སྐྱབས་དང་ཁུར་ཚོད་
ཡ 111 --



བསིལ་ཏེ་ཚ་བ་སེལ། ། སྔོ་སྒའི་ཚ་བ་མཁྲིས་ཚད་མགོ་ནད་སེལ། ། སྲན་
ཚོད་ཁ་ཟས་ལེན་ཞིང་བད་རླུང་སྐྱེད། ། ལུས་ཀྱི་སྣུམ་འབྲུ་མར་མ་ཞུ་བ་་
སེལ། ། ལོ་གསར་སྙོམས་ཤིང་བཤུར་བས་བད་རླུང་སྐྱེད། ། ཡུངས་་་་
དཀར་ལོ་མས་བད་མཁྲིས་འཁྲུགས་པར་བྱེད། ། ལྕ་བ་ར་མཉེ་ཚོད་མས་བད་
རླུང་སེལ། ། ལ་ཕུག་ཚ་བ་དྲོད་སྐྱེད་འཁྲུ་བ་གཅོད། ། །
(ཙ) ཚ་སྤྱོད་ཀྱི་སྡེ།།
སྒོག་སྐྱ་དང་སྒོག་སྔོན་གཉིས་ཀའི་ཚ་བའམ་ཚོད་མས་ནི་རླུང་ནད་སེལ་བ་
དང་། ལན་ཚྭ་ཡིས་ཁ་ཟས་ཀུན་གྱི་བྲོ་བ་སྐྱེད་ཅིང་ཕོ་བའི་མེ་དྲོད་སྐྱེད་པ་དང་། -
ཟས་འཇུ་སླ་ཞིང་། བཤང་བ་བདེ་བར་འབྱིན་པ་སོགས་ཀྱི་ཡོན་ཏན་ལྡན།
གཡེར་མས་ནི་རྩ་ཡི་སྒོ་འབྱེད་ཅིང་བད་རླུང་གི་ནད་སྐྱེད་པ་དང་། སྒ་ཡིས་
ལུས་དྲོད་སྐྱེད། ཤིང་ཀུན་གྱིས་རླུང་ནད་འཇོམས། མདོར་ན་སྒ་པི་ལིང་
སོགས་སྤྱོད་ཀྱི་རིགས་ཀུན་གྱིས་ཁ་ཟས་ཀྱི་བྲོ་བ་ལྷག་པར་སྐྱེད་ཅིང་ཡི་གར་འོང་
བར་བྱེད་པ་ཡིན།
(ཚ) སྐོམ་རིགས་ཀྱི་སྡེ་ལས་འོ་མ་བྱེ་བྲག་པ་སོ་སོའི་ནུས་པ།
འོ་མ་བྱེ་བྲག་པ་རྣམས་ཀྱི་ནང་ནས་བ་ལས་བྱུང་བའི་འོ་མས་ནི་གློ་རྡོལ་
སོགས་གཅོང་གི་ནད་ལ་ཕན་པ་དང་། རིམས་རྙིང་དང་གཅིན་སྙིའི་ནད་ལ་
ཕན་ཞིང་། ལས་དང་བྱ་བ་གང་ལ་ཡང་སེམས་ཀྱི་དྲན་པ་མི་གསལ་མི་བརྗེད་
པར་ཡིད་གཞུངས་པ་སྟེ་བློ་རྣོ་བ། ལུས་བརྟས་པ། ར་ཡི་འོ་མས་ནི་དབུགས་
མི་བདེ་བའི་ནད་སེལ་བ་དང་། ལུག་གི་འོ་མས་ནི་རླུང་ནད་ལ་ཕན་ཀྱང་སྙིང་
ལ་གནོད་པས་བརྗེད་ངེས་ཆེ་ཞིང་དྲན་པ་མི་གསལ་བ་དག་འབྱུང་བ་ཡིན་ནོ།
– 112 ཁ
，，
-
-



འབྲི་ཡི་འོ་མ་ནི་བད་ཀན་དང་མཁྲིས་པའི་ནད་ལ་གནོད་ཅིང་སློང་བར་བྱེད་པ་
དང༌། རྟ་དང་བོང་བུ་སོགས་རྨིག་ཟླུམ་ཅན་གྱི་འོ་མས་ནི་གློ་རྣག་གི་རིགས་ལ་
ཕན་ཞིང་བློ་རྨ་གསོ་ཞིང་ཤེས་པ་རྨོངས་པར་འགྱུར། མཛོ་མོའི་འོ་མ་ནི་ནུས་
པ་བསིལ་དྲོད་སྙོམས་པས་ཚ་གྲང་ཀུན་ལ་འཕྲོད་པ་དང་། མ་ཧེའི་འོ་མ་རབ་
ཏུ་ལྕི་ལ་བསིལ་ཞིང་འཇུ་བ་དྲགས་པ་སྟེ་མེ་དྲོད་ཆེ་བས་འགྲངས་མི་ཤེས་པ་དང་
གཉིད་ཡེར་བ་ལ་ཕན། འདིར་ཤེལ་ཕྲེང་ལས། གཉིས་མེད་ཅེས་པ་ཡི་གེ་མ་
དག་པ་ཡིན་གཉིད་མེད་ཅེས་པའི་དོན་ནོ། རྔ་མོང་གི་འོ་མ་ནི་ནུས་པ་ཅུང་
ཟད་རྩུབ་ལ་དྲོ་བ་དང་། རོ་ནི་ལན་ཚྭ་བྲོ་བ་དང་ནད་རླུང་། བད་ཀན།
ལྟོ་སྦོས། སྲིན། འོར། དམུ་ཆུ། གཞང་ནད་བཅས་ལ་ཕན་པ་ཡིན།བུད་
མེད་ཀྱི་འོ་ནི་རླུང་། མཁྲིས་པ། ཁྲག བསྣད་པ་ལས་བྱུང་བའི་མིག་ནད་
གང་ཡིན་པ་དག་སེལ་ཞིང་འཇོམས་པར་བྱེད། འདིར་ཡང་ཤེལ་ཕྲེང་ལས།
ཚིམ་པར་བྱེད་ལ་སྣར་བླུག་སྣ་ནད་དང་། ། མིག་བླུག་སྣད་པའི་ནད་སོགས་
མིག་ལ་ཕན། ། རྨོར་བཏབ་རྨ་གསོ་བསྐོལ་བཏུང་རོ་ཙ་སྐྱེད། ། ཞེས་སོ།
དེ་ལྟར་བཤད་མ་ཐག་པའི་འོ་མའི་རིགས་ཐམས་ཅད་ཀྱང་བཞོས་མ་ཐག་པ་དང་
བཞོས་ནས་གྲང་མོར་གྱུར་བ་བསྐོལ་དང་མ་བསྐོལ་སོགས་ལ་ནུས་པ་ཡང་ལྕེའི་
ཁྱད་པར་ཡང་འབྱུང་སྟེ། དེ་ལ་དཔལ་ལྡན་པ་ཕ་ཁོལ་གྱིས། འོ་རློན་བད་
ཀན་སྐྱེད་ཅིང་ལྕི། ། རིགས་པར་བསྐོལ་བས་དེ་ལས་གཞན། ། ཤིན་ཏུ་
བསྐོལ་ན་འཇུ་དཀའ་ཞིང་། ། བཞོས་མ་ཐག་དྲོ་བདུད་རྩིར་མཚུངས། |
ཞེས་དང་ཡང་རྒྱུད་ལས། འོ་རློན་ ལྕི་བསིལ་སྲིན་དང༌ བད་ཀན་སྐྱེད། །
བསྐོལ་ན་ཡང་དྲོ་གདུས་ན་འཇུ་དཀའ་ལྕི། ། བཞོས་ཐོག་འོ་མ་དྲོན་མོ་་་
.
113



.
བདུད་རྩིར་མཚུངས། ། འོ་མ་སྙིང་བོ་བཏོན་པའི་ཞོ་སྐྱ་ཡིས། ། མ་སྙོམས་
རིམས་ཆམ་འགྲམས་འཁྲུགས་འཁྲུ་བ་སེལ། ། ཞོ་ཀུན་རོ་དང་ཞུ་རྗེས་སྐྱུར་
བསིལ་སྣུམ། ། རྟུག་སྐམ་རླུང་ཚད་སེལ་ཞིང་ཡི་ག་འབྱེད། ། དར་གསར་
བསྐ་གྱུར་ཡང་ཞིང་མེ་དྲོད་སྐྱེད། : སྐྲན་མཚེར་གཞང་འབྲུམ་མར་མ་ཞུ་
སེལ། ། ཞོ་ཁུ་ཆུ་འཁྲུ་བཤང་སླ་རྩི་སྦུབས་སྦྱོང་། ། ཕྱུར་ཁུས་རླུང་མཁྲིས་
མི་སྐྱེད་བད་ཀན་སེལ། ། ཞོ་བཙོས་རྟུག་སྐམ་ཚད་པས་འཁྲུ་བ་སེལ། །
ཞེས་དང་ཤེལ་ཕྲེང་ལས། ་ ཕྲུམ་གསར་ཞེས་པ་འོ་མ་དར་བ་གང༌། ། བསྲེས་
ལ་རུལ་ནས་གཙགས་པའི་སྙིགས་མ་དང་། ། སྤྱི་ཞེས་བུ་བཙས་འཕྲལ་འོ་
ཕྲུམ་ཁུ་བཅས། ། རྒྱུ་ཕྲུམ་ཞེས་བྱ་རྒྱུ་འདོད་འོ་ཟོམ་ལ། ། ཆགས་པའི་ཟོ་
མར་ཟོ་ཤེར་གྲགས་པ་དང༌། ། མར་མ་བཏོན་པའི་ཕྲུམ་དང་ཁུ་གདུས་ལ། །
ཆུར་བ་ཞེས་གྲགས་འདི་བཞིས་(ཞོ་ཡི་ཁ་ཆུ །་ ཕྲུམ་གསར། སྤྱི། རྒྱུ་
ཐུམ།) སྟོབས་སྐྱེད་ཅིང་། ། ཁུ་བ་འཕེལ་དང་གཉིད་ཆེ་བད་ཀན་སྐྱེད། །
རྟག་པ་སྐམ་པ་བྱེད་ལྕི་ཉེས་དང་ལྡན། ། ཕྲུམ་ཆུར་བཏོན་པའི་ཆུར་ཁུས་
རླུང་དང་ནི། ། མཁྲིས་པ་མི་སྐྱེད་བད་ཀན་སེལ་བ་ཡིན། ། ཞོ་བཙགས་
ཁུ་བས་རྨ་ལ་ཕན་པ་ཡིན། ། ཞོ་སྤྲིས་སྟོབས་སྐྱེད་རོ་ཙ་རྩ་ཆད་མཐུད། །
ཞོ་རྩབས་འཁྲུ་གཅོད་རླུང་དང་བད་ཀན་སེལ། ། དྲོད་སྐྱེད་ཟས་འཇུ་ཡི་ག་
འབྱེད་པར་བྱེད། ། ཞེས་ཞོ་རྩབ་མོ་ལ་སྤྱིར་རྩབ་མོ་ཟེར་ལ། ། རྩིབ་མོ་
སྐབས་འདིར་ཞོ་ཡི་རུ་མའམ། ། རུ་རྩི་ལ་ངོས་འཛིན་དགོས། །
(ཛ） འོ་མའི་ལྡེ་མི་མདོ་དོན། །
པ་གོང་དུ་བཤད་པའི་འོ་མ་དང་མར་ཕྱུར་སོགས། མདོར་ན་དཀར་གྱི་སྡེ་
ཁ 114 -
་，



རིགས་ཐམས་ཅད་འབྱུང་ཁུངས་ཀྱི་དབང་དུ་བྱས་ན་འབྲི་དང་ལུག་ལས་བྱུང་བ་
རྣམས་དྲོད་དང་བཅུད་གཉིས་ཀ་ཆེ་ཞིང་། བ་དང་ར་འས་བྱུང་བ་རྣམས་ནུས་
པ་བསིལ་ཞིང་ཡང་བ་ཡིན་པ། མཛོ་མོ་ལས་བྱུང་བ་རྣམས་ནི་བསིལ་དྲོད་
སྙོམས་ཤིང་མཆོག་ཏུ་བཟང་བ་ཡིན། ། དེ་ལ་ཤེལ་ཕྲེང་ལས། ཞོ་རྣམས་ཀྱི་
ནུས་པོ་སྤྱིར་བཤད་པ་ནི། ། ཞོ་ཀུན་རོ་དང་ཞུ་རྗེས་སྐྱུར་བསིལ་སྣུམ། །
ལྕི་བས་རླུང་དང་རྟོག་སྐམ་སེལ་བར་བྱེད། ། ཡི་ག་འབྱེད་ཅིང་ཁ་ཟས་ལེན་
པ་དང་། གྲང་བའི་རིམས་དང་མི་སྙོམས་ཆམ་པ་དང་། ། གཅིན་་་་
འགགས་འཁྲུ་བའི་ནད་ལ་རྩུབ་པོ་ཕན། ། ཚིལ་དང་ཁུ་སྟོབས་བད་ཀན་ཁྲག་
མཁྲིས་སྟོབས། ། འོར་ནད་རྣམས་ནི་སྐྱེད་པར་བྱེད་པ་ཡིན། ། དང་པོ་
འཕྲར་གྱི་མར་སོགས་རོ་ཙ་བྱེད། ། བསིལ་ཞིང་མདོག་དང་སྟོབས་སྐྱེད་འཁྲུ་
གཅོད། ། མེ་དྲོད་སྐྱེད་ཅིང་གློ་གཅོང་ལུད་པ་སེལ། ། ཞུན་མར་བློ་རྣོ་
དྲན་གསལ་དྲོད་སྟོབས་སྐྱེད། ། ཡིད་གཞུང་ཚེ་འཕེལ་མིག་དང་མདངས་
་བཟང་ལ། ། རྒས་པ་རབ་གཞོན་སྐད་སྙན་བུ་འདོད་འབྱུང༌། ། གློ་རྡོལ་
སྐེམ་དང་གཅོང་ནད་འབྲས་མཚོན་རྨ། ། མེས་འཚིག་རྨ་དང་རླུང་མཁྲིས་སྨྱོ་
དང་དུག ། དྭངས་མ་ཉམས་དང་རིམས་ནད་ཚད་པ་སེལ། ། སྣུམ་གྱི་
(ནང་ནས་འདི་ནི་）མཆོག་སྟེ་བསིལ་ཞིང་ན་ཚོད་འཇོག ། སྟོབས་ནི་སྟོང་
ལྡན་སྦྱོར་བས་ལས་སྟོང་བྱེད། ། མར་རྙིང་སྨྱོ་བྱེད་བརྗེད་བྱེད་བརྒྱལ་བྱེད་
དང་། ། རྣ་མིག་ཀླད་ནད་སེལ་ཞིང་འཚོ་བྱེད་ཡིན། ། རྨ་སྦྱོར་མངལ་ ་ ་
ནད་སེལ་ཞིང་ནད་ལས་རྒྱལ། ། ཞེས་སོ། །
ང ་
(ཝ) ཆུ་མི་སྡེ་དང་བྱེ་བྲག་སོ་སོའི་ནུས་པ་བཤད་པ་གོང་དུ་ཁྲུས་བྱ་
- 115 -



ཐབས་ལས་བཤད་ཟིན་པས་འདིར་མི་བཟློས།
（ཞ） ཆང་གི་སྡེ་དང་སྐྱོན་ཡོན། །
ཆང་གི་རིགས་ལ་བྱེ་བྲག་ཏུ་གྲོ་ཆང་། ནས་ཆང་། སྲན་ཆང་། བུར་
ཆང་། རུས་ ཆང་། གཟེ་ ཆང་། སྲོ་ ལོའི་ ཆང་། ཏིག་ ཏའི་ ཆང་།
སོགས་དབྱེ་བ་མང་དུ་བསྟན་ཡོད་མོད། འདིར་ནི་རྒྱུན་དུ་སྤྱོད་པའི་གྲོ་ནས་
འབྲས་རྒྱན་སོགས་འགའ་ཞིག་གི་ནུས་པ་བཤད་པ་ལ་ཡང་དཔལ་ལྡན་ཕ་ཁོལ་
གྱིས། ཆང་ནི་དྲོད་འབར་ཡི་ག་འབྱེད། །་རྣོ་ཞིང་དྲོད་སྐྱེད་ཁོང་བརྟ་
དགའ། །་ མོངར་བཅས་ཁ་ཞིང་ཚ་བ་དང༌། ། ཞུ་རྗེས་སྐྱུར་ཞིང་ཅུང་
ཟད་འཁྲུ། ། བསྐ་བཅས་གདངས་སྙན་ནད་མེད་དང་། ། སྤོབས་སྐྱེད་
མདོག་འགྱུར་ཁོང་ཡོང་ལ། །་གཉིད་མེད་པ་དང་གཉིད་ཆེ་ལ། ། ཕན་
ཞིང་ཁྲག་དང་མཁྲིས་པ་སྐྱེད། ། རིགས་མཐུངས་སྐེམ་ཞིང་སྦོམ་ཕན་་་་་་
ཞིང་། ། རྩུབ་རྣོ་ལུས་སྒོ་ཁྱབ་ཅིང་བསྐྱོད། ། རླུང་དང་བད་ཀན་སེལ་བ་
ཡིན། ། གཞན་དུ་བསྟེན་ན་དུག་དང་མཚུངས། ། ཞེས་སྤྱིར་ཆང་ཐམས་
ཅད་རོ་མངར་སྐྱུར་ཁ་གསུམ་དང་ལྡན་ལ་ཞུ་རྗེས་སྐྱུར་བ་ཡིན། ནུས་པ་རྣོ་
ཞིང་དྲོ་ལ་རྩུབ་ཅིང་ཕྲ་བ་དང་ལྡན་པ་དེས་ལུས་ཐམས་ཅད་ལ་ནུས་པ་མྱུར་ཏུ་
ཁྱབ་སྟེ་ཅུང་ཟད་ཐུར་དུ་འཁྲུ་བ་དང་། ལུས་ཁམས་ཀྱི་མེ་དྲོད་སྐྱེད་ཅིང་་་
འབར་བར་བྱེད་ལ། སྨྲ་བ་སོགས་བྱ་བའི་ཆ་གང་ལ་ཡང་མི་ཞུམ་པར་སྤོབས་
པ་སྐྱེད་ཅིང་གཉིད་འཕེལ་བ་དང་། གཉིད་ཆེ་བ་ལ་ཡང་ཕན། དེ་ནི་འབྲུ་
ལས་བྱས་པའི་ཆང་གིས་གཉིད་འཕེལ་བ་དང་། སྦྲང་ཆང་ལས་བད་ཀན་སེལ་
ཏེ་གཉིད་ཆེ་བ་ལ་ཡང་ཕན་པ་ཡིན་ནོ། ། རིགས་འཐུངས་སྐེམ་དང་སྦོམ་ཕན་
- 116 -



ཞིང་ཞེས་པ་ནི་ཆང་གི་རྫས་ཀྱི་རིགས་སམ་འཐུང་སྲོལ་གྱི་གོམས་པའི་རིགས་
སོགས་ཀྱིས་སྐེམས་དང་སྦོམ་པ་ལ་ཕན་པ་ཡིན་ནོ། །
(ཟ）ཆང་འཐུང་དྲགས་པའི་སྐྱོན།
ཆང་རིགས་གང་དག་ཧ་ཅང་ཐལ་དྲགས་པའམ་འཐུང་མང་ན་དེས་་་༌་
སེམས་རྒྱུད་མྱོས་པའི་རྣམ་གྱུར་ཏེ་ཚུལ་མིན་བག་མེད་ཀྱིས་ངོ་ཚ་བའི་གནས་
མཐའ་དག་འཇིག་པར་འགྱུར་བ་ཡིན་ཞིང་། དེ་ཡང་ར་རོ་བའི་གནས་སྐབས་
དང་པོའི་ཚེ་ན་བག་མེད་པའི་གནས་སུ་གྱུར་ཏེ། རྣམ་རྟོག་གམ་བསམ་བློའི་
འཆར་སྒོར་སྡུག་བསྔལ་སོགས་མི་འདོད་པའི་རིགས་པ་ཕར་ཆེར་བཅོམ་པ་དང་
འབྲེལ། མྱོས་པའི་རང་བཞིན་འདི་དང་བཅས་པ་ཅི་ཡང་བདེ་བ་ཡིན་སྙམ་
པའི་འདུ་ཤེས་སྐྱེད་དེ་དགའ་བར་རོལ་བ་ཡིན་ནོ། , ར་རོ་གནས་སྐབས་གཉིས་
པར་བབས་པའི་ཚེ་ན་གླང་ཆེན་སྨྱོན་པ་ལྕགས་ཀྱུ་དང་བྲལ་བ་ལྟར་གང་ལ་ཡང་
མི་འཛེམས་པར་ཁ་ན་མ་ཐོ་བ་སྟེ་འཇིག་རྟེན་ན་སྨད་འོས་སུ་གྱུར་བའི་ཉེས་པའི་
བྱ་བའི་རིགས་ལ་སྤྱོད་ཅིང་ཚུལ་ཁྲིམས་འཆལ་བའི་གནས་སུ་གྱུར་བ་ཡིན་ནོ།
ར་རོ་ཐ་མ་སྟེ་ཆང་གིས་མྱོས་པ་མཐར་ཐུག་པ་དེའི་ཚེ་སྐྱེ་བོ་དེ་ཉིད་སེམས་མེད་
ཅིང་རོ་དང་འདྲ་བར་ཉལ་ཞིང་། ་ སྤང་བླང་གི་བྱ་བ་གང་ཡང་མི་ཤེས་མུན་པོ་
འཐིབས་པ་ལྟ་བུའི་གནས་སུ་འགྱུར་བ་བཅས་ཡིན་གཤིས། རྒྱུ་མཚན་དེ་དག་
གི་ཕྱིར་བློ་དང་ལྡན་ཞིང་ལེགས་འདོད་ཀྱི་སྐྱེ་བོ་གང་དག་གིས་ཆང་ཉིད་སྤང་
བར་བྱ་ཞིང་། གལ་ཏེ་འཐུང་དུ་ཟིན་ཀྱང་མྱོས་པ་མ་ཡིན་པའི་མཚམས་ཚད་
ལས་བརྒལ་ཏེ་འཐུང་མི་རུང་བ་ཤེས་དགོས། དེ་ལ་ཁོ་བོས་བྲིས་པའི་ཆང་གི་
ཉེས་སྐྱོན་བཤད་པ་ལས། ཤེས་རྒྱུད་རྨོངས་བག་དམ་པོས་འཆང་བྱེད་ཆང་། །
- 117 –



བློ་གྲོས་ཤེས་རིག་རྟུལ་བོར་འཁུམས་བྱེད་ཆང་། ། སྐྱིད་ལུག་ལེ་ལོ་འདམ་དུ་
བྱིང༌ བྱེད་ ཆང་། ། རྣམ་ ཤེས་ མཁའ་ རུ་ མུན་ པ་འཐིབས་ བྱེད་ ཆང་། །
ལུས་ཟུངས་དབང་བོ་སྐད་ཅིག་འཇོམས་བྱེད་ཆང་། ། ཡན་ལག་ལས་སུ་མི་
རུང་ཞ་བྱེད་ཆང་། ། བཤང་གཅི་དུས་སུ་ མི་དབང་འཆོར་བྱེད་ཆང་། །
སྨྲ་བརྗོད་མི་གསལ་ལྡབ་ལྡིབ་ལྐུགས་བྱེད་ཆང་། ། བརྒྱ་བཤད་ཚིག་ལ་སྙིང་
བོ་དབེན་བྱེད་ཆང་། ། འཆད་ཚིག་དོན་ཐོག་མི་འབབས་བརྗེད་བྱེད་པ་
ཆང་། ། ཅི་བྱེད་ལས་ལ་མི་དབང་སྨྱོ་བྱེད་ཆང་། ། འཁོར་རྣམས་རང་ལ་
མི་བྱམས་སྡང་བྱེད་ཆང་། ། བདག་གཞན་དོན་ཀུན་མི་འགྲུབ་དག་བྱེད་
ཆང་། ། ཉིན་མཚན་དབྱེ་བ་མི་འབྱེད་རྨོངས་བྱེད་ཆང་། ། དཔའ་བོའི་
དཔའ་རྩལ་མི་རྒྱས་ཞིམ་བྱེད་ཆང་། ། མཛེས་མའི་སྐྱེ་མཆེད་མི་ལེགས་་་་ཡ་
འཇོམས་བྱེད་ཆང་། ། བྱིས་པའི་བརྩི་བཀུར་མི་ཤེས་དྲེགས་བྱེད་ཆང་། །
དར་མའི་ལུས་སྟོབས་མི་རྒྱས་ཟད་བྱེད་ཆང་། ། རྒན་པོའི་ཚེ་ཐག་མི་རིང་
གཅོད་བྱེད་ཆང་། ། མཁས་ པའི་ གྲགས་ པ་ མི་སྙན་བསླད་བྱེད་ཆང་། །
བཟོ་བའི་བཟོ་རྩལ་མི་ཐོན་བརླགས་བྱེད་ཆང་། ། སྨན་པའི་ནད་ངོ་མི་ཤེས་
ལོང་བྱེད་ཆང་། ། ཞིང་པས་སོ་ནམ་མི་ཤེས་དབུལ་བྱེད་ཆང་། ། སློབ་
མའི་ལེགས་བཤད་མི་འཛིན་སྤང་བྱེད་ཆང༌། ། རིག་པའི་གཞུང་ལ་མི་འཇུག་
གེགས་ བྱེད་ ཆང་། ། སྐྱོན་ ཡོན་ དབྱེ་ བ་ མི་ འབྱེད་ རྙོགས་ བྱེད་ ཆང་། །
སྤང་བླང་གནས་ལ་མི་མཁས་རྨོངས་བྱེད་ཆང་། ། དགེ་སྡུག་ཀུན་ལ་མི་་་
འཛེམས་སྤྱོད་བྱེད་ཆང་། །་་ རྫུན་གཡོ་དག་ལ་མི་དོགས་བསླུ་བྱེད་ཆང་། །
གཞན་ནོར་དབང་ལ་བརྫུ་བའི་བརྣབས་བྱེད་ཆང་། ། སེམས་ཅན་འགྲོ་བའི་
- 118 -



སྲོག་གཅོད་གནོད་བྱེད་ཆང་། ། བུད་མེད་ངན་སྨྲས་ཁ་ལ་རྒྱུགས་བྱེད་་་་་
ཆང༌། ། བཟའ་ཟླ་བུ་ཕྲུག་ཆང་ལ་བརྗེ་བྱེད་ཆང་། ། ཉམ་ཐག་འགྲོ་ལ་
སྙིང་རྗེ་དབེན་བྱེད་ཆང་། ། ལྷན་སྐྱེས་རྒྱུད་ཀྱི་ཡོན་ཏན་བརྗེད་བྱེད་ཆང་། །
སྐྱེས་སྦྱངས་བློ་ཡི་རིག་པ་དོར་བྱེད་ཆང་། ། བརྩོན་འགྲུས་རྒྱུན་མཐའ་མི་
བསྟུན་འགོག་བྱེད་ཆང་། ། མཛའ་བཤེས་གྲོགས་པོ་རང་ལས་གྱེས་བྱེད་་་་
ཆང་། ། སྡང་བའི་དགྲ་བོ་རྒྱ་ཡན་གཏོང་བྱེད་ཆང་། ། འདི་ཕྱི་གཉིས་ལ་
མི་དགེ་འགྱོད་བྱེད་ཆང་། ། བསོད་ནམས་རྒྱ་མཚོ་མེ་ཡིས་བསྲེགས་བྱེད་
ཆང༌། ། སྨོན་ལམ་རི་བོ་ཆར་ཆུས་འཇིག་བྱེད་ཆང་། ། དགེ་བའི་ས་བོན་
སྲིན་བུའི་ཟ་བྱེད་ཆང་། ། དལ་འབྱོར་ལུས་ལ་ནད་སྣ་འདྲེན་བྱེད་ཆང་། །
དེ་བས་སྤོངས་ཤིག་སྤོངས་ཤིག་ཨ་རག་ཆང་། ། སྤོངས་ཤིག་དུག་ལྟར་རྩུབ་
པས་ ཨ་ རག་ ཆང༌། ། སྤོངས་ ཤིག་ སྤྱང༌ ལྟར་ རྔམ་ པའི་ ཨ་ རག་ ཆང་། །
སྤོངས་ཤིག་ཉེས་པའི་རྩ་བ་ཨ་རག་ཆང་། ། སྤོངས་ཤིག་ནད་ཀྱི་ཕྱི་མོ་ཨ་རག་
ཆང་། ། ཞེས་པ་འདི་ནི་གྲོགས་ལ་སྙིང་ཉེ་གཏམ། ། འདི་ནི་དུས་དང༌
རན་པའི་གདམས་ངག་ཆང་། ། འདི་ནི་ཐོས་བསམ་སྒོམ་པ་མཆོག་་་་་
ཆང་། ། འདི་ནི་གྲོགས་ལ་ཕུལ་བའི་བདུད་རྩི་ཆང་། ། ཞེས་པ་འདི་ལས་
ཀྱང་རིགས་སོ། །
（འ） ཆང་རིགས་བྱེ་བྲག་པའི་ནུས་པ།
སྲོ་བ། སྲེ་ད། ཡོས་བཅས་ཀྱི་ནུས་པ་ནི་ཆང་རིགས་ཐམས་ཅད་ལས་
ནུས་པ་ཡང་བ་ཡིན་པ་དང་། ཡང་དུས་ཀྱི་དབང་གིས་གསར་བའི་རིགས་
རྣམས་ནུས་པ་ལྕི་ཞིང་འཇུ་དཀའ་བ་དང་། རྙིང་བའི་རིགས་རྣམས་ནུས་པ་
-- 119 --



ཡང་ཞིང་འཇུ་སླ་བ་ཡིན། དེ་བཞིན་དུ་རྒྱུའི་དབང་དུ་བྱས་ན་ནས་ཆང་འབྲས་
ཆང་གི་ནུས་པ་ལྕི་བ་དང་། འབྲས་ཆང་ལས་གྲོ་ཆང་གི་ནུས་པ་ལྕི་བ་དང་།
ཆང་དེ་རྣམས་གང་ཡིན་ཡང་དུས་འདས་ཏེ་ཡུན་རིང་བོ་ལོན་པས་མངར་ཁ་
སོགས་ཡལ་ཏེ་སྐྱུར་བ་འབའ་ཞིག་ཏུ་གྱུར་བ་དེར་ཚ་ཞེས་བྱ་སྟེ། དེས་མཁྲིས་
པ་དང་བད་ཀན་སེལ་བ་ཡིན། སྨྲས་པ།
མཐོང་ན་དཀར་གསལ་གདོན་གྱི་བསླུ་བྲིད་གཙང་། །
རེག་ན་མངར་སྐྱུར་རོ་ཡིས་སྲེད་པ་སྐྱེས། །
བསྟེན་ན་ལོག་པའི་དོན་མིན་ཅི་ཡང་འབྱུང་། །
སྨྱུ་བརྗེད་འཆལ་བའི་རྩ་བ་རག་ཁུའོ། །
མཁས 120
-



་་་་དགུ་བ། དུག་ལྡན་གྱི་ཟས་བསྡམ་པ།
སྤྱིར་ཟས་ཞེས་བྱ་བ་ནི་ཁོང་དུ་བསྟེན་ན་བཀྲེས་སྐོམ་གྱི་གདུང་བ་སེལ་ནུས་
པའི་རྫས་རིགས་སྤྱིའི་མིང་ལ་འཇུག་སྟེ། གཡུ་ཐོག་ཁྱུང་ཆེན་ལྡིང་བ་ལས།
ཟས་ནི་བཀྲེས་སྐོམ་སེལ་ཞིང་ལུས་སྟོབས་སྐྱེད་པའི་ནུས་པ་དང་ལྡན་པ། ཟས་
སྐོམ་བཟའ་བཏུང་བྱས་པས་བཀྲེས་སྐོམ་ཀྱི་གདུང་བ་སེལ་ནུས་བའི་ཕྱིར་ན་ཟས་
ཞེས་བྱ། ཞེས་པ་ལྟར་ཟས་སུ་རུང་བའི་རྫས་རིགས་སྤྱི་ལ་ཁྱབ་མོད་དུ་ཟིན་
ཀྱང་། ཡང་སྦྱར་བ་ལ་སོགས་པའི་དུག་ཅན་གྱི་ཁ་ཟས་དང་། མི་འཕྲོད་པའི་
རིགས་ཀྱི་ཁ་ཟས་གང་ཡིན་པ་དེ་དག་ནི་མི་ཟ་ཞིང་གཞན་ལའང་ཟ་རུ་མི་འཇུག་
པར་བསྡམ་པར་བྱ་དགོས། ཅིའི་ཕྱིར་དེས་ན་མི་ལུས་ཀྱི་འབྱུང་ཁམས་དཀྲུག་
ཅིང་སྲོག་འདོར་བའམ། ལུས་སེམས་ལ་གནོད་ཅིང་སྡུག་བསྔལ་བར་བྱེད་
པའམ། སྨྱོ་བྱེད་ཞ་འཐེང་སོགས་སུ་འགྱུར་ཕྱིར་དེ་ཉིད་བསྡམ་དགོས་པ་་་
ཡིན། ། དེ་ལ་རྒྱུད་ལས། ཟས་སྐོམ་བསྡམ་བྱ་དུག་ལྡན་མི་འཕྲོད་ཟས། །
འཕྲལ་དུ་སྲོག་འདོར་ཉེས་པ་འཁྲུག་ཕྱིར་བསྲུང་། ། ཞེས་སོ།
（ཀ） དུག་ཡོད་མེད་ཀྱི་བརྟག་ཐབས།
དཔལ་ལྡན་ཕ་ཁོལ་གྱིས། འབྲས་ཆན་དུག་བཅས་གཤེར་བག་ཀྱང་། །
སྐམ་བག་ཅན་ནི་འདྲ་བར་འགྱུར་། ། ཡུན་རིང་ཚོས་བར་གྱུར་བ་དང་། །
ཚོས་པའང་ཞག་ལོན་ལྟ་བུར་གྱུར། ། རླངས་པ་རྨ་བྱའི་མགྲིན་འདྲ་ཡང་། །
ཡཁ 121 ཨཁལ



ཁོང་མྱོས་བརྒྱལ་དང་ལུས་རྡུལ་སྐྱེད། ། དྲི་དང་མདོག་སོགས་ཉམ་པར་་་
གྱུར། ། རུལ་ཞིང་རྨ་བྱའི་སྒྲོ་ལྟར་འཚེར། ། ཞེས་པ་ནི་འབྲས་སོགས་
བཙོས་པའི་ཁུ་བ་ཅན་ནམ་རླན་གཤེར་གྱི་བག་དང་བྲལ་ཏེ་སྐམ་ཁོག་གི་ངོ་
བོའམ་བག་ཅན་དུ་གྱུར་འདུག་ཅིང་སྐུམ་བག་ཅན་གྱི་ཟས་དང་འདྲ་བར་འགྱུར།
དེ་བཞིན་དུ་ཟས་རིགས་མ་བཙོས་པའི་སྔོན་ནས་དུག་ཅན་དུ་གྱུར་བའི་རྟགས་ནི་
བཙོས་ན་ཡུན་རིང་དུ་ཚོས་པར་མི་འགྱུར་ཞིང་ཚོས་གྱུར་ནའང་ཁ་དོག་དྲི་རོ་
སོགས་ཡལ་བར་གྱུར་ཏེ་བཙོས་ནས་ཞག་གཅིག་བཞག་པའི་ཟས་ལྟ་བུར་འགྱུར་
བ་དང་། ཡང་ན་རླངས་པ་ལ་རྨ་བྱའི་མགྲིན་པ་ལྟ་བུའི་ཁ་དོག་སྣ་ཚོགས་ལྡན་
པར་འགྱུར་བའམ། བརྒྱལ་བ་དང་ལུས་ནས་རྔུལ་ལྷག་པར་སྐྱེད། ལྷག་པར་
དུ་དྲི་མདོག་སོགས་གང་ལ་ལྟོས་ན་འང་རང་གི་ཇི་ལྟ་བ་ཉིད་ཉམས་ཤིང་སྔར་
ལས་འཇིགས་པར་གྱུར་བ་དང་། འདུལ་ཅིང་རུལ་བའི་རྣམ་པར་གནས་པ།
ཁ་དོག་རྨ་བྱའི་མཇུག་སྒྲོ་ཇི་བཞིན་སྔོ་དམར་སེར་སོགས་འབྱུང་བ་ཡིན། ཡང་
ན་དྲི་རོ་མདོག་སོགས་རང་ལས་ལྡོག་པའང་འབྱུང་སྲིད། དུག་ལྡན་གྱི་ཟས་དེ་
མེ་ལ་བསྲེགས་པ་ན་དུ་བ་ཡང་སྔོ་དམར་སེར་ལྗང་སོགས་རྨ་བྱའི་མགྲིན་པ་འདྲ་
བར་འཇའ་ཚོན་ལྟ་བུ་འབྱུང༌། ཡང་ན་མེ་ལྕེ་གྱེན་དུ་མི་འགྲོ་ཞིང་ཕྱོགས་་་་
གཅིག་ཏུ་འཁྱིལ་ཞིང་མེ་སྟག་རྒྱང་རིང་དུ་བརྒལ་ཏེ་འགྲོ་བ་དང༌། ཁ་ཟས་དེ་
ཉིད་སྲོག་ཆགས་གཞན་གྱིས་མཐོང་བར་གྱུར་བ་ན་བྱ་རོག་རྣམས་སྐད་འདོན་
ཞིང་རྨ་བྱ་རྣམས་དགའ་བར་འགྱུར་བ། ཁྱི་ལ་བྱིན་ན་ལྟོ་བ་དྲོས་པའི་ཚོད་
ཙམ་ནས་སྐྱུག་པར་འགྱུར། བྱེ་བྲག་ཏུ་ ཤ་ལ་དུག་ཡོད་ན་ཁ་དོག་རྒྱུན་ལས་
ལྷག་པར་དམར་ཞིང་ལྕགས་བསྲེགས་པ་ལ་སྦྱར་ན་མི་ལེན་པ་སྟེ་འབྱར་མི་འོང་
ཡ-- 122 --ག་



བ། སོབ་སོབ་ཏུ་སྦོས་པ། ཤ་དེ་ཆང་དང་སྦྱར་ཏེ་རླངས་པ་མིག་ལ་དུགས་ན་
ལྷག་པར་གནོད་པ་དང་ཚ་ཞིང་དམར་བོར་འགྱུར་བ་ སོགས་འཁྲུགས་པར་་་་
འགྱུར། །
(ཁ) ཆག་ཚང་ལ་བརྟག་པའི་ཐབས།
དེ་ཡང་ཆ་རྒྱུས་མེད་པའི་ཁྱིམ་མམ་རྒྱུས་མེད་མགྲོན་པོ་ལག་གི་ཟས་སོགས་
གང་བྱུང་བབ་ཅོལ་དུ་མི་ཟ་བར་དེ་ལ་དུག་ཡོད་ཀྱི་ཐེ་ཚོམ་སྐྱེ་བྱུང་ན་དེ་ལ་ལེགས་
པར་ཞིབ་ཏུ་བརྟག་ཚེ་ཆག་ཚང་གི་མི་དེ་ཉིད་ཁ་སྐམ་ལ་ལུས་ཁམས་རྔུལ་ཞིང་
འདར་བ་དང༌། སྐྲག་ནས་གནས་གཅིག་ཏུ་འདུག་མི་ཚུགས་ལ། དུག་སྟེར་
ཡུལ་ལ་འབྲོག་པ་བཅས་ཀྱི་རྣམ་འགྱུར་སྣ་ཚོགས་སྟོན་པ་བཅས་ལས་སེམས་ཅན་
ལ་གནོད་པའི་དུག་གཡོས་སྦྱོར་བྱེད་མཁན་དུ་ཤེས་ནས་ཚོགས་ལས་ བསྐྱོད་་་་
པའམ་དོར་བར་བྱ། དེ་ལ་ཡང་དཔལ་ལྡན་ཕ་ཁོལ་གྱིས། དུག་སྟེར་ཁ་ནི་སྔོ་ ་
སྐམ་ལ། ། གནོང་བག་གྱིས་ནི་ཕྱོགས་སུ་བལྟ། ། རྔུལ་ཞིང་འདར་ལ་སྐྲག་
པ་དང་། ། འཇིགས་ཤིང་འགྲོས་འཁྱོར་གླལ་བ་དང་། ། ཞེས་འབྱུང་།
- 123 ་་ །



བཅུ་པ།
ཟད་ཚོད་རན་པར་བཟའ་བ།
བྱང་ཆུབ་ལམ་རིམ་ཆེན་མོ་ལས། ཟས་ཀྱི་ཚོད་རིག་པ་ནི་ཆོས་བཞི་དང་
ལྡན་པ་སྟེ་ཧ་ཅང་ཉུང་བ་མ་ཡིན་ཏེ། ཧ་ཅང་ཉུང་ན་བཀྲེས་པ་དང་ཉམ་ཆུང་
བར་གྱུར་ནས་དགེ་བའི་བྱ་པ་ལ་མཐུ་མེད་པར་འགྱུར་བས་སང་གི་ཟས་ཀྱི་དུས་
ལ་མ་སླེབ་ཀྱི་བར་དུ་བཀྲེས་པས་མི་གནོད་པའི་ཚོད་ཙམ་དུ་ཟའོ། ། ཧ་ཅང་
མང་བ་མ་ཡིན་པ་ནི། མང་ན་ལུས་ཁུར་ཐོག་པ་ལྟར་ལྕི་བ་དང་དབུགས་་
འབྱུང་རྔུབ་དཀའ་བ། གཉིད་རྨིགས་འཕེལ་བ་དང་ལུས་སུ་མི་རུང་བས་ཉོན་
མོངས་སྤོང་བ་ལ་མཐུ་མེད་པར་འགྱུར་བས་སོ། ཟས་ཞུ་བ་དང་འཕྲོད་པ་ནི།
ཟས་ལ་བརྟེན་པའི་ཚོར་བ་སྡུག་བསྔལ་བ་རྙིང་བ་རྣམས་སྤོང་ཞིང་། ཚོར་བ་
སྡུག་བསྔལ་གསར་བ་རྣམས་མི་བསྐྱེད་དོ། ཉོན་མོངས་བ་ཅན་མ་ཡིན་པས་
ཟས་རན་པས་ནི། ཁ་ན་མ་ཐོ་བ་མི་བསྐྱེད་པ་དང་། བདེ་བ་ལ་རེག་པར་
གནས་པའོ། ། ཞེས་གསུངས་པ་ལྟར་ཟས་སུ་རུང་བའི་རྫས་གང་ཞིག་ཡིན་
ཀྱང་ཚད་དང་ལྡན་པའམ་བག་ཡོད་སྒོས་ཟ་བ་དེས་ནི་ལུས་ཀྱི་མེ་དྲོད་སྐྱེད་པར་
བྱེད་པ་དང་། དྭངས་མ་སོགས་རང་རང་གི་གནས་སུ་སྨིན་པ། ལུས་ཀྱི་ལས་
གང་ཡང་ལས་སུ་རུང་བ་བཅས་ཀྱི་ཡོན་ཏན་ལྡན་པ་ཡིན། དེ་ལ་ཟླ་ཟེར་ལས།
དུས་ཀུན་ཏུ་ནི་ཚོད་ཟིན་བཟའ། ། དེ་ནི་མེ་དྲོད་སྐྱེད་བྱེད་ཡིན། ། ཞེས་
124 ཁ



གསུངས་པ་དང༌། ཡང་ཟས་ཚོད་ཀྱང་ཕོ་བའི་མེ་དྲོད་དང་ཟས་ཀྱི་རྫས་ལ་
ལྟོས་དགོས་པ་སྟེ། བདེ་བླག་འཇུ་བ་དེ་ཙམ་ལས། ཚོད་ཟིན་ཅེས་ནི་བཤད་
པ་ ཡིན། ། ཞེས་ པ་ལྟར་ ཟས་ ཀྱིས་ ལྟོ་ བར་ གནོད་ པ་ མི་ བསྐྱེད་པ་དང་།
སྙིང་གར་ཐོགས་པར་མི་བྱེད་པ་དང་། རྩིབ་ལོགས་གཉིས་སུ་ཟུག་ཅིང་གནོད་
པར་མི་བྱེད་པ་དང་། ཕོ་བ་ཡང་ཤིན་ཏུ་མི་ལྕི་བ། དབང་བོ་ཚིམས་ཤིང་
བརྟ་བར་བྱེད་པ། བཀྲེས་སྐོམ་དང་བྲལ་བ། གནས་སྟན་མལ་འགྲོ་དབུགས་
འབྱིན་རྔུབ་དང་། གཏམ་སྨྲ་བ་སོགས་བདེ་བར་བྱེད་པ་དང༌། དགུང་དང་
ཐོ་རེངས་ན་བདེ་བར་ཞུ་ཟིན་ཡོད་པ། ལུས་ཀྱི་སྟོབས་དང་ཁ་དོག་འཕེལ་བ་
བཅས་ནི་ཟས་ཀྱི་ཚོད་ཟིན་པ་ཞེས་བྱ་བ་ཡིན་ལ། ཕོ་བའི་མེ་དྲོད་ཀྱི་སྟོབས་
དང་སྦྱར་ཏེ་ཟས་ཕྱི་ངོ་བོ་ཡང་ལྕི་རན་པར་སྤྱད་ན་མེ་དྲོད་རང་མལ་དུ་བསྲུང་
ཞིང་འཁྲུགས་པར་མི་འགྱུར་ཞིང་། དེ་ལྟར་མེ་དྲོད་དེ་ཉིད་དམན་ལྷག་ལོག་
པར་མ་གྱུར་ན། བཤད་རྒྱུད་ལས། འབད་དེ་མེ་དྲོད་བསྲུང་གྱུར་ན། །
ལུས་ཀྱི་སྟོབས་དོང་ཚེ་ནི་གནས་པར་འགྱུར། ། ཞེས་དང༌། མེ་དྲོད་དེ་ནི་
ཟས་གང་ལུས་ཟུངས་མདངས། ། སྟོབས་རྒྱས་འཕེལ་བར་བྱེད་པའི་རྒྱུ་ཡིན་
ཏེ། ། ཞེས་གསུངས་པ་ལྟར་ལུས་ཀྱི་སྟོབས་སོགས་འཕེལ་བར་བྱེད་པའི་རྒྱུ་
གཙོ་བོ་མེ་དྲོད་ཡིན་ཞིང་། ཡང་དེ་ལྟར་ཕོ་བའི་མེ་དྲོད་ལ་ཡང་རྣམ་པ་བཞི་རུ་
དབྱེ་ཡོད་ཏེ། དེ་བཞིན་ཕོ་བའི་མེ་དྲོད་བཞིར་འགྱུར་ཏེ། རླུང་གིས་མི་་
སྙོམས་མཁྲིས་པའི་རྣོ་བ་དང་། བད་ཀན་ཆུང་ལ་འདུས་པ་ཉམ་པར་འགྱུར།
ཞེས་གསུངས་པ་ལྟར་ཉེས་པ་གང་ཤས་ཆེ་ཆུང་གི་དབང་གིས་ཕོ་བའི་མེ་དྲོད་
ཀྱང་དེ་ཉིད་ཀྱི་མཚན་ཉིད་ཀྱི་རྗེས་སུ་འབྲངས་ནས་སྟོབས་ཆེ་ཆུང་རྣམ་པ་བཞི་
- 125 -



རུ་འགྱུར་བས་ན་ཟས་ཀྱི་ངོ་བོའི་ནུས་པ་ཡང་ལྕེ་ལ་ལྟོས་ཏེ་བད་ཀན་ལྟ་བུ་ཤས་ཆེ་
བ་ཕོ་བའི་མེ་དྲོད་ཀྱི་སྟོབས་ཆུང་ངུ་ཅན་གང་ཡིན་པ་དེ་ལ་ཟས་ཀྱི་རྫས་ལྕི་བ་འོ་
མ་དང་བུ་རམ་ཤིང་། རླན་གྱི་ཤ་རྣམས་བསྟེན་པ་སྤང་བ་ཡིན། དེར་ཡང་།
ལྕི་བ་ལ་ནི་ཕྱེད་བགྲངས་བྱ། ཡང་བ་ལ་ནི་རབ་བགྲངས་མིན། ཞེས་པའི་
དོན་ཡང་། ཁ་ཟས་ལྕི་བ་འཇུ་དཀའ་བའི་རིགས་ནི་ལྟོ་བ་ཕྱེད་འགྲངས་པ་
ཙམ་ཟ་བ་ཡིན་ཏེ། ཅི་ཕྱིར་ལྕི་བ་ནི་ཟླ་བ་ས་ཆུའི་ཁམས་ཀྱི་ཡོན་ཏན་ཤས་ཆེ་
བས་ཕོ་བའི་མེ་དྲོད་ལས་ལྷག་ན་དེ་ཉིད་འབྲི་བར་བྱེད་པ་ཡིན་ནོ། ཡང་བའི་
ཁ་ཟས་ཀྱང་བཟའ་བ་ཐལ་ཏེ་རབ་ཏུ་འགྲངས་པ་བསྟེན་པར་མི་བྱ། ཅི་ཕྱིར་
དེ་ཉིད་མི་དྲོད་དང་མཚན་ཉིད་མཉམ་ཡང་ལྷག་ཏུ་ཟོས་ན་ཉེས་པ་སྐྱེད་པར་
བྱེད་པའོ། རྒྱུ་མཚན་དེ་རིགས་ཀྱིས་ཁ་ཟས་ཀྱི་རྫས་དང་ཕོ་བའི་མེ་དྲོད་ཀྱི་
སྟོབས་གཉིས་ལ་གཞིགས་ཏེ་ཟོས་ཚོད་ཚད་རན་པར་བཟའ་དགོས་ཤིང་ཚད་
ཅན་དང་བག་ཡོད་སྒོས་བསྟེན་ན་མེ་དྲོད་བསྲུང་ཞིང་སྟོབས་སོགས་རྒྱས་པར་བྱེ་
དོ། དེ་ལ་ཡང་། དུས་ཀུན་དུ་ནི་ཚོད་ཟིན་བཟའ། ། དེ་ནི་མེ་དྲོད་སྐྱེད་
བྱེད་ཡིན། ། ཞེས་གསུངས་སོ།
(ཀ） ཟས་ཀྱི་ཚོད་མ་ཟིན་པའི་སྐྱོན།
ཟླ་ཟེར་ལས། ཟས་ཚོད་མ་ཟིན་ཆུང་གྱུར་ན་སྟོབས་དང་གཟི་མདངས་
འཕེལ་བར་འགྱུར། རླུང་གི་ནད་ནི་ཐམས་ཅད་ཀྱི། ། རྒྱུ་ཉིད་དུ་ནི་འགྱུར་
བ་ཡིན། ། ཞེས་གསུངས་པ་ལྟར་གལ་ཏེ་བཟའ་བཏུང་གི་ཚོད་མ་ཟིན་པའམ་
མ་ཤེས་པའི་སྟབས་ཀྱིས་ཁ་ཟས་ཉུང་ངུ་ལས་མ་བསྟེན་པར་ཆུང་བར་གྱུར་ན་ནི་
ལུས་སྟོབས་དང་གཟི་མདངས་འཕེལ་བར་མི་འགྱུར་ཞིང་། དེས་ལུས་ཟུངས་
པག 126 -



ཉམ་པར་གྱུར་བའི་དབང་གིས་རླུང་གི་ནད་མ་ལུས་པ་འབྱུང་བའི་རྒྱུ་བྱེད་པ་
དང༌། ཡང་ན་ཟས་ཚོད་མ་ཟིན་པར་བཟའ་དྲགས་ཏེ་ཚད་ལས་འདས་ན་ཡང་
མི་ཞུ་བར་གྱུར་ནས་ཕོ་བའི་གནས་སུ་བེ་སྣབས་ གསོག་ཅིང་འཕེལ་བ་དང་།
མེ་དང་མཉམ་པའི་རླུང་གི་རྒྱུ་ལམ་རྩ་སྦུབས་བཀག་སྟེ་མེ་འབར་བའི་རྒྱུ་ཆད་པ་
ལ་བརྟེན་ནས་ཕོ་བའི་མེ་དྲོད་ཉམས་ཤིང་གསུད་ནད་སྐྱེད། དེ་ཡང་མ་ཞུ་
གསུད་ནད་ཅེས་པ་ནི། སྙིང་བོ་བསྡུས་པ་ལས། རླུང་ལ་སོགས་པ་རབ་་
འཁྲུགས་པ། ། གཟེར་ཟུག་སྣ་ཚོགས་ཀྱིས་ཟུག་ཅིང་། ། ཁབ་ཀྱིས་ལུས་ནི་
འབིགས་པ་ལྟར། ། རྣ་བར་ཟུག་པ་གསུད་གཟེར་ཡིན། ། ཞེས་དང་།
བེ་སྣབས་མི་བཟད་ཀྱིས་སྦུབས་བཀག ། རྩིབ་ལོག་ཀུན་དུ་དྲང་བོར་འགྲོ །
ཤིང་བཞིན་རེངས་པར་གྱུར་ན་ནི། ། མ་ཞུ་ཤིང་འདྲ་ཞེས་བྱ་སྟེ། ། ཞེས་
གསུད་ནད། ཤིང་རེངས། གཅོང་ནད་སོགས་མ་ལུས་པ་སྐྱེད་པར་བྱེད་པ་
ཡིན་ནོ། །
་
(ཁ) - ཟས་ཚོད་འཛིན་པའི་ཚད། :
ལུས་འགུལ་བསྐྱོད་ཆེར་མི་བྱེད་དལ་བུར་འདུག་པའི་མི་རྣམས་དང་།
མེ་དྲོད་རང་བཞིན་གྱིས་ཤས་ཆུང་བ་བྱིས་པ་དང་རྒན་པ་ཟུངས་ཟད་ནད་མེད་
སོགས་ལ་ལྟོ་བའི་བཞི་ཆ་གཉིས་ཁ་ཟས་ཀྱིས་དགང་བ་ལ་བཞི་ཆ་གཅིག་སྐོམ་
གྱིས་དགང་བ་དང་། ཆ་བཞི་བ་ནི་བད་ཀན་མྱག་བྱེད་དང་། མཁྲིས་པ་འཇུ་
བྱེད། རླུང་མེ་མཉམ་གསུམ་གྱི་གནས་སུ་བཞག དེ་ཡང་དར་མ་མེ་དྲོད་ཆེ་
བ་དང་ལུས་རྩོལ་བ་བྲེལ་བ་ནི་གོང་ལས་ཅུང་ཟད་བགྲངས་པར་བྱའོ། །དེར་ལ་
ལ་ཞིག་གིས། ཟས་ཀྱི་ལྕི་ཡང་འབྲིང་བོ་དང་མེ་དྲོད་འབྲིང་བོ་ཞེས་ཀྱང་འདིའི་
ཁ 127 –་



དོན་ནི་ཕོ་བའི་ཆ་བཞིར་བགོས་པའང་། རྒྱལ་བོ་བདེ་བའི་བདག་ཉིད་ལ་ཞེས་
དལ་བར་འདུག་པ་དང་བདེ་བར་གནས་པའི་རྒྱལ་བོ་ལྟ་བུ་ནད་མེད་རྩོལ་མེད་
དུ་གནས་པ་ལ་གཙོར་བསྟན་པ་ཡིན་གྱི། ནད་ཅན་དང་ཉེས་པ་འཕེལ་ཟད་ཀྱི་
དབང་གིས་ཕོ་བའི་མེ་དྲོད་རབ་འབྲིང་ཐ་མར་གནས་པའི་འབྲིང་བོ་ལ་མི་གོའོ།
དེ་ལ་ཡང་། རིམ་འདི་རྟག་ཏུ་སྦྱར་བ་ཡི། ། གཞན་ལ་ནི་ངེས་པ་མེད། །
ཅེས་ནད་ཅན་གྱི་མེ་དྲོད་སྟོབས་ཞན་པ་རྒན་བྱིས་སོགས་ལ་ཕོ་བའི་ཆ་དེ་དག་ཏུ་
བགོས་པ་ལ་ངེས་པ་ཅི་ཡང་མེད།
（ག） སྐོམ་འཐུང་ཐབས།
ཟླ་ཟེར་ལས། ་ ཟོས་རྗེས་སྐོམ་འཐུང་ངོམས་དང་ཁྱབ། ། སྟོབས་་
འཕེལ་ལུས་ ནི་ བརྟན་ བྱེད་ ལ། ། ཟས་ སྡུད་ སྙི་ བར་ འགྱུར་ བ་ དང་། །
འདྲུལ་ཞིང་རྣམ་པར་འཇུ་བར་འགྱུར། ། ཞེས་ལྟོ་བའི་ཆ་གཉིས་ཟས་རིགས་
ཀྱིས་དགང་བར་ཟོས་པའི་རྗེས་སུ་སྐོམ་གྱི་རིགས་གང་ཡང་རུང་བ་ཞིག་བཞི་ཆ་
གཅིག་གི་ཚད་བར་འཐུང་པར་གྱུར་ན་དེས་ཁ་ངོམས་ཤིང་ཚིམ་པ་དང་། ཟས་
རིགས་ཀྱི་དྭངས་མ་དང་བཅས་པ་ཕོ་མ་སོགས་ཀྱི་གནས་ཐམས་ཅད་དུ་ཁྱབ་སྟེ་
ཟས་ཀྱི་གོང་བུའི་ཆ་རྣམས་བཤིག་ཅིང་འདུལ་བར་བྱེད་པ་བཅས་ཀྱིས་བདེ་བླག་
ཏུ་འཇུ་བར་ནུས་ལ་ལུས་སྟོབས་ཀྱང་བརྟས་ཤིང་ཆེས་ཆེར་འཕེལ་བར་བྱེད་པ་
ཡིན་ནོ། ། འོན་ཀྱང་སྐད་འགགས་ཀྱི་ནད། ། གློ་རྡོལ་གྱི་གློ་ནད། ། ལུད་
པ་འཕེལ་བའི་ནད། ཆམ་པའི་ནད་སོགས་མདོར་ན་ནམ་ཚོད་ཡན་ཆད་དམ་
སྟོད་ནད་ཅན་རྣམས་ལ་ཐོས་རྗེས་སུ་སྐོམ་འཐུངས་ན་མི་འཕྲོད་ཅིང་གནོད་པ་
ཡིན། གཞན་ཡང་ཕོ་བའི་མེ་དྲོད་ཆུང་ཞིང་ཞན་པའི་རིགས་ཀྱིས་ལུག་ཤ་་
ཁག 128 ཡ



སོགས་ཤའི་རིགས་ཟོས་ཤིང་ཆང་ཡང་རན་པོར་འཐུངས་པར་བྱས་པའི་ཕོ་བའི་
མེ་དྲོད་སྐྱེད་པ་དང༌། ཡང་ཟས་ཟོས་པ་རྣམས་མི་འཇུ་ཞིང་སྦོས་པའི་རྣམ་པ་
འབྱུང་བ་རྣམས་ལ་ཟས་ཟོས་ཀྱི་རྗེས་ཐོག་ ཏུ་རྒྱམ་ཚ་ཅུང་ཟད་བཏབ་པའི་ཆུ་
བསྐོལ་བཏུང་བས་ཟས་འཇུ་ཞིང་སྦོས་ས་པ་ཞི་བར་འགྱུར་ལ། ལུས་ཁམས་
སྐེམ་པོའི་རིགས་རྣམས་ཉམས་བརྟས་ཤིང་རྒྱས་པར་འདོད་ན་ཟས་ཟོས་པའི་
རྗེས་ཀསུ་ཆང་ངོམས་པར་འཐུང་བ་དང་། དེ་ལས་ལྡོག་པ་སྟེ་ལུས་ཁམས་འཚོ་
ཆེས་ཤིང་ཧ་ཅང་སྦོམ་པོར་གྱུར་པ་རྣམས་ཅུང་ཟད་དབྲི་བའམ་བྲི་བར་འདོད་ན་
ཟས་ཟོས་པའི་རྗེས་སུ་སྦྲང་རྩི་དང་ཆུ་བསྲེས་ཏེ་ཡང་བཏུང་བར་བྱའོ། དེ་
བཞིན་ཞོ་འཐུང་བའི་རྗེས་དང༌། ཆང་འཐུང་བའི་རྗེས། དུག་གིས་སྦགས་
པའི་ཟས་རིགས་ཟོས་པའི་རྗེས། སྦྲང་རྩི་ཟོས་པའི་རྗེས་བཅས་སུ་མི་བདེ་བ་
བྱུང་ན་ཆར་ཆུ་དང་གངས་ཆུ་སོགས་ཆུ་བསིལ་གྲང་མོའི་རིགས་འཐུངས་ན་དེས་
ཕན་ཞིང་བདེ་བར་འགྱུར་བ་ཡིན། མདོར་ན་སྐྱེ་བོ་གང་དག་ཟས་ཀྱི་བར་ཏུ་
སྐོམ་འཐུང་ན་དེ་ཉིད་ཧ་ཅང་སྦོམ་པ་སྐེམ་པ་གཉིས་ཀ་མ་ཡིན་པའི་ཉམས་་
ཚགས་རན་པར་འགྱུར་བ་དང༌། ཁ་ཟས་ཟོས་ཟིན་པའི་མཐར་རམ་རྗེས་སུ་
སྐོམ་འཐུང་བར་བྱས་ན་དེ་ཉིད་འཚོ་ཞིང་སྦོམ་པར་འགྱུར་ལ། ཟས་མ་ཟོས་
པའི་སྔོན་ནམ་ཐོག་མར་སྐོམ་འཐུངས་ནས་དེ་རྗེས་ཟས་ཟ་བར་བྱེད་པ་ནི་སྟོབས་
མི་རྒྱས་ཤིང་སྐེམ་པོར་གྱུར་བ་བཅས་ཡིན་པས་དེ་ལྟར་ཡུལ་དང་མཐུན་པར་སྤྱད་
པར་བྱའོ། དེ་ཡང་ཟས་གང་མི་འཇུ་བ་དང་བཤང་གཅི་འགགས་པ་ལ་ཆུ་སྐོམ་
དྲོན་མོ་བཏུང་བ་དང༌། ཚོད་མ་དག་དང་མུངྒ་ཟོས་པ་ལས་གནོད་པར་གྱུར་
བའི་ནད་ཞོ་ཆུ (ཞོ་ཁར་ཆགས་པའི་ཆུ་ཡིན་ནམ་སྙམ）དང་དར་བ། འབྲས་
- 129 -



ཁུ་བསྣན་པའི་རང་སྐྱུར་གྱི་རྩབ་བཏུང་ན་ཕན་ནོ། ཡང་། སྐེམ་པོ་རྒྱུས་ཕྱིར་
ཆང་བཏུང་སྟེ། ། སྦོམ་པོས་སྦྲང་རྩིའི་ཆུ་བཏུང་ངོ༌། ། གཅོང་ཆེན་ནད་
ལ་ཤ་ཁུ་བཏུང་། ། ཞེས་དང་། སྐེམ་དང་བྱིས་པ་རྒན་པོ་ལ། ། འོ་མ་
བདུད་རྩི་ལྟ་བུར་ཕན། ། ཞེས་གསུངས་སོ། སྨྲས་པ།
ལྟོས་བཅས་རྟེན་འབྲེལ་བདག་ཉིད་ལུས་ཀྱི་ཁམས། །
ཁམས་ལྔས་བསྐྱེད་པའི་ཟས་ཀྱི་བསྟེན་ཚུལ་ལ། །
ལ་འོག་ལོང་བ་ཇི་བཞིན་སྤྱོད་མིན་ན། །
ན་སོ་དར་ལ་འཇོག་པ་ཐབས་འདིའོ། །
ཁབས 130 ----



བཅུ་གཅིག
རྒས་པ་གསོ་བ།
（ཀ） བཅུད་ལེན་གྱི་ཕན་ཡོན།
དཔལ་ ལྡན་ཕ་ཁོལ་གྱིས། ཚེ་རིང་དྲན་དང་ཡིད་གཞུངས་དང་། །
ནད་མེད་གཞོན་དང་ལང་ཚོ་དང་། ། གཟུགས་བཟང་མདོག་དང་སྐད་་་་
གསལ་དང་། ། ལུས་དང་དབང་པོའི་སྟོབས་སྐྱེད་ཅིང༌། ། ཚིག་གྲུབ་རོ་
ཙ་མདངས་ལྡན་པ། ། བཅུད་ཀྱིས་ལེན་གྱིས་ཐོབ་པར་འགྱུར། ། ཞེས་
གསུངས་པ་ལྟར། བཅུད་ལེན་གྱི་ཆོ་ག་རྣམས་ཚུལ་བཞིན་དུ་བསྟེན་གྱུར་ན།
དེས་ཚེ་ཚད་རིང་དུ་བསྲིང་བ། ན་ཚོད་རྒས་པ་ལས་དར་ལ་འཇོག་པ། ལུས་
ཁམས་ཀྱི་མདངས་སྟོབས་རྒྱས་པ། ། མིག་སོགས་དབང་བོ་ལྔ་ཡི་ཚོར་བ་དང་
སེམས་ཀྱི་དྲན་པ་གསལ་བར་བྱེད་པ། བློ་རྣོ་བ། དབང་བོ་ལྡང་བ། སྐུད་
གདངས་འཇམ་པ་བཅས་ཀྱི་ཕན་ཡོན་ཡོད་པ་ཡིན། དེ་ལ་བཞི་ལྔའི་བཅུད་
ལེན་གྱི་མཇུག་ཏུའང༌། སྦྱར་བའི་ཕན་ཡོན་ཁམས་དང་དབང་ བོ་ གསལ།
རྒས་པའི་རྟགས་ནུབ་བཅུ་དྲུག་ལྟ་བུའི་ལུས། སེང་གེའི་ལ་གླང་བོ་ལྟ་བུའི་
སྟོབས། - རྨ་བྱའི་མདངས་ལྡན་མགྱོགས་ པ་ ཅང་ཤེས་རྟ། ཚེ་སྲོག་ཉི་ཟླ་
གཉིས་དང་མཉམ་པར་གསུངས། ། ཞེས་སོ།
（ཁ) བཅུད་ལེན་བྱ་བའི་གནས།
བཅུད་ལེན་བྱ་བའི་ཡུལ་ལམ་གནས་ནི། སའི་ཕྱོགས་མཚམས་ཐམས་
- 131 མཁ་



ཅད་གཙང་བ་དང་། ཁོར་ཡུག་མཛེས་ཞིང་ཡིད་དུ་འོང་བ་སྟེ། མེ་ཏོག་དང་
རྩི་ཤིང་སྣ་ཚོགས་ཀྱི་ནགས་ཚལ་ལྗོན་པའི་ གང་བ། བྱ་སྣ་ཚོགས་ཀྱི་བྱ་སྐད་
ཐོས་པ། ཆུ་ཕྲན་ལྷང་ལྷུང་དུ་འབབ་པ། མཁའ་དབུགས་གཙང་བ། ཉིན་
སྲིབས་ཀྱི་སྟོབས་མཉམ་པ། རྒྱང་རིང་མིག་གིས་ཟིན་པ། ས་ཡི་སྲུང་བཞི་
ཚང་བ། སེམས་ཁམས་ངང་གིས་དྭངས་པ། འདུ་འཛི་དང་འགྲོ་འོང་གིས་
སེམས་མི་གཡེང་བ། གདུག་ཅན་གྱི་གཅན་གཟན་སོགས་ཀྱི་བར་ཆད་མི་ཡོང་
བ། འབྱུང་བས་གནོད་མི་ཚུགས་པ། བཅུད་ལེན་གྱི་ཡོ་བྱད་ཡོངས་སུ་ཚང་
བ། འཁོར་གཡོག་བློ་དང་ལྡན་པ་བཅས་ཀྱི་ཆ་རྐྱེན་ཡོངས་སུ་འཛོམས་པའི་
གནས་ཕུན་སུམ་ཚོགས་པ་ཞིག་བདམ་ཏེ་བཅུད་ལེན་བྱ་དགོས། དེ་ལ་ཡང་
དཔལ་ལྡན་ཕ་ཁོལ་གྱིས། སྤྱིལ་བོར་འདུག་པ་གཙོ་བོ་སྟེ། རླུང་དང་ཐན་
པས་ཉེན་ཅིག་ཤོས། ། ཁང་བ་རླུང་མེད་འཇིགས་པ་མེད། ། ཆོས་ལྡན་ཡོ་
བྱད་འབྱོར་བའི་གྲོང་། ། ས་ཕྱོགས་ཤིས་པའི་བྱང་ཕྱོགས་སུ། ། ཁང་བ་
སུམ་རིམ་སྐར་ཁུང་ཆུང་། ། དུད་པ་ཉི་ཚན་སྦྲུལ་དང་རྡུལ། ། བུད་མེད་
གླེན་མས་མ་བགྲོད་པར། ། ཡོ་བྱད་སྨན་པ་སྟ་གོན་བྱས། ། ཁང་བ་་་
ལེགས་པར་བྱི་དོར་བྱའོ། ། ཞེས་གསུངས་སོ།
（ག） བཅུད་ལེན་བྱ་བའི་ལུས་རྟེན། །
བཅུད་ལེན་བསྟེན་པར་བྱ་བའི་སྐྱེ་བོའི་ལུས་རྟེན་ནི་ཧ་ ཅང་རྒས་ཤིང་
འཁོགས་པར་གྱུར་བའི་རྒན་པ་ཟུངས་ཟད་མ་ཡིན། རླུང་མཁྲིས་བད་ཀན་
སོགས་འཕེལ་ཟད་དུ་གྱུར་བའི་ནད་ཅན་དང་འབྲས་སྐྲན་སོགས་གཅོང་ནད་
དྲག་པོས་རབ་ཏུ་མནར་བ་མ་ཡིན་པའི་སྐྱེ་བོའི་ལུས་རྟེན་དེ་ཉིད་ལ་བྱ་ཞིང་།
།
ཁ-- 132 -



ཡང་ལུས་དེ་ཉིད་ཀྱང་གྲང་དྲགས་པའམ་དྲོ་དྲགས་པ་མ་ཡིན་པ། བུད་མེད་ལ་
སྤྱོད་པ། ལུས་ཀྱི་རྩོལ་བ་དྲགས་པ། སེམས་མྱ་ངན་གྱིས་ནོན་པ་སོགས་མ་
ཡིན་པར་ཁ་ཟས་ཀྱང་རུལ་སྐྱུར། རྗེན་པ་སུངས་པོ། སྔོ་ངད་བཙོང་སྒོག་
སོགས་སྤང་ཏེ་ཟླ་ཚེས་བཟང་བོའི་ཉིན་ལ་སྐྱབས་གནས་ཀྱི་ལྷ་སོགས་ལ་མཆོད་
ཅིང་ལུས་ ཁྲུས་ཀྱིས་གཙང་མར་བྱས་ནས་ བཅུད་ལེན་བསྟེན་པར་བྱ་དགོས།
དེར་ཡང་། དེ་ནས་ཚེས་གྲངས་བཟང་ཁྲུས་བྱས། ། མཆོད་འོས་མཆོད་ལ་
འཇུག་པར་བྱ། ། དེར་ནི་སྦྱང་བྱས་དག་གྱུར་ནས། ། བདེ་ཞིང་སྟོབས་ནི་
སྐྱེད་པ་དང། ། ཚངས་པར་སྤྱོད་དང་བརྟན་པར་ལྡན། ། དད་པར་ལྡན་
ཞིང་དབང་བོ་ཐུལ། ། སྦྱིན་དང་ཚུལ་ཁྲིམས་བདེ་བ་དང། ། བརྟུལ་་་་
ཞུགས་ཆོས་ལ་མཆོག་ཏུ་གཞོལ། ། ལྷ་ནི་རྗེས་སུ་དྲན་པར་ལྡན། ། རིགས་
པས་གཉིད་ལོག་གཉིད་མི་ལོག ། སྨན་ལ་དགའ་ཞིང་ཚིག་འཇམ་པས། །
བཅུད་ཀྱིས་ལེན་ནི་བརྩམ་པར་བྱ། ། ཞེས་སོ། །་
་(ང) བཅུད་ལེན་བྱ་བའི་ཐབས།།
སྔོན་འགྲོའི་ཆོ་གཞུན་མར། རྐང་མར། ཚིལ་བུ་སོགས་གང་རུང་་་་
འབྲས་ཐུག་སོགས་འོས་པའི་ཟས་སྐོམ་དང་སྦྱར་ནས་ཐེངས་འགར་བསྟེན་ནས་
ཕོ་བ་དང་མཆིན་པ། རྒྱུ་ལོང་སོགས་ཟས་འཇུའི་རྒྱུ་ལམ་ཀུན་ཏུ་ལན་ཚྭབསྲེས་
ཏེ་དྲོད་དུགས་ཡང་བྱས། གོང་གི་ཆོ་ག་འདི་གཉིས་སོང་ཚར་བའི་རྗེས་དེ་ནས་
ཡང་ཨ་རུ་མཆུ་སྐུང་། སྐྱུ་རུ། རྒྱམ་ཚ། ་ པི་པི་ལིང་། ཤུ་དག་དཀར་བོ།
བཅའ་ས།	ཡུང་བ། བྱི་ཏང་ག་བཅས་མཉམ་དུ་སྦྱར་ནས་རིལ་བུ་བཟོས་པ་
དེ་ཁོང་དུ་བསྟེན་ནས་ལན་འགར་ཁོང་བོ་སྦྱངས་དགོས། གལ་ཏེ་དེ་ལྟར་མ་
-- 133 -



སྦྱངས་པར་བཅུད་ལེན་དང་རོ་ཙའི་སྨན་སྦྱོར་སོགས་བཏང་ན་ནང་གི་དྭངས་མ་
ལེན་པའི་རྩ་དགུ་དང་ཤ་ཁྲག་འཕེལ་བྱེད་ཉེར་བཞི་སོགས་ཀྱི་རྩ་སྦུབས་ཐམས་
ཅད་ནད་དྲེག་གིས་སྦགས་པ་ཡིན་པས་ན་སྣུམ་གྱིས་ཟིན་པའི་གོས་ལ་ཚོས་མི་
ཞུགས་པ་ལྟར་བཅུད་ལེན་བྱས་པའི་ཆོ་ག་འདི་དོན་མེད་དུ་འགྱུར་འགྲོ།
(ཅ) དངོས་གཞི་སྒོག་སྐྱའི་སྦྱོར་བ།
ལྷ་མིན་ཁྲག་ཅེས་སྒོག་སྐྱ་ཡིན་པ་དང་། དེའི་ཤུན་པ་ཕྲལ་རྗེས་ཆང་
· བཟང་བའི་ནང་ཞག་གཅིག་སྦང་ཏེ་བཙགས་པའི་བར་ཏིལ་མར་དང་ཞོ་ཁའི་ཆུ་
སྦྱར་ནས་ནང་བ་ལྟོ་སྟོང་གི་སྐབས་སུ་རན་ཙམ་རེ་བསྟེན་པ་དང༌། དེ་རྗེས་འོ་
མ་དང༌། ཞུན་མར། སྐམ་སར་གནས་པའི་སྲོག་ཆགས་གང་འཕྲོད་ཀྱི་ཁུ་བ་
བསྐོལ་ནས་བླུད་དགོས། ཡང་ན་སྒོག་སྐྱ་བཙོས་ཏེ་བསྣུར་བར་ཞུན་མར་དང་
སྦྱར་བའི་ལྡེ་གུ་ནས་རྙིང་སྐམ་པོའི་གསེབ་ཏུ་སྣོད་ཁ་བཅད་དེ་ཞག་བདུན་གསུམ་
ཉི་ཤུ་རྩ་གཅིག་བར་བཞག་སྟེ་བསྙལ་བའི་ཞག་གྲངས་ཉི་ཤུ་རྩ་གཅིག་དང་མཉམ་
པར་བསྟེན་ན་རླུང་ཤས་ཅན་གྱི་ཚེ་འཕེལ་ཞིང་རླུང་ནད་སེལ་བ་དང་ལུས་སྟོབས་
དར་ལ་འཇོག་པ་ཡིན། འདིའི་སྐབས་ཀྱི་སྒོག་སྐྱ་རྩ་བ་དཀར་ལ་རྡོག་ཆེ་ཞིང་
གཅིག་ ཏུ་ གྲུབ་ པ་ འཇམ་པ་སྟེ། སྒོག་པ་ཆིག་རྡོག་ལ་ངོས་འཛིན་དགོས།
དེར་ཡང་། རབ་ནི་སྒོག་པ་ལྷུ་མེད་པའི་ཚིག་རྡོག་གོ་ཞེས་གསུངས། རྗེ་རང་
བྱུང་བས། རླུང་ནད་ཀུན་ལ་སྒོག་སྐྱ་མཆོག ། ལོ་མ་དེ་དང་ཕྱོགས་་་་
མཐུན་ཡིན། ། ཞེས་དང། སྒྲོན་གསལ་ལས། སྒོག་སྐྱ་རོ་ཙ་ཚ་ཞིང་རབ་
ཏུ་རྣོ། ། ཞུ་རྗེས་ལྕི་ཞིང་འཁྲུ་བས་སྐྲ་སྐྱེད་ཅིང་། ། ཞིམ་ཞིང་སྣུམ་ལ་དྲོད་
སྐྱེད་དང་ག་འབྱེད། ། ཤ་བཀྲ་མཛེ་སྐྲན་གཞང་འབྲུམ་གཅིན་སྲི་དང་། །
ཡ 134 ཨཁ་



བད་རླུང་སྐྱིགས་བུ་ཆམ་པ་དབུགས་མི་བདེ། ། ལུད་པ་སེལ་ཏེ་ཁྲག་དང་
མཁྲིས་པ་སྐྱེད། ། ཞེས་སོ། ། ་་།
(ཆ）་ དངོས་གཞི་བྲག་ཞུན་གྱི་སྦྱོར་སུ ་
སྤྱིར་བྲག་ཞུན་ཞེས་པ་ནི། ཡན་ལག་བརྒྱད་པར། སོས་ཀ་ཚད་པས་
གདུངས་བྲག་ལས། ། གསེར་སོགས་འབྱུང་ཁུངས་དྲུག་གི་བཅུད། ། རྒྱུ་
སྐྱེགས་ཁུ་བ་ལྟར་འཛག་གང་། ། དེ་ནི་བྲག་ཞུན་ཞེས་སུ་བཤད། །” ཞེས་
གསུངས་པ་ལྟར་ལུང་བ་ཁ་བྱང་དུ་བསྟན་པའི་བྲག་གིས་གོས་གསེང་སོགས་ནས་
བུར་ཞུན་ལྟར་བྲག་གི་བཅུད་ཞི་བ་གཅིག་ཏུ་འགྲིལ་ནས་འབབ་པ་དེ་ལ་བྱ་ཞིང་།
འདི་ ལའང་རིགས་ ལྔ་ ཡོད་ སྟེ། གསེར་ ཞུན་ གདུལ་ ཞུན། ཟངས་ཞུན།
ལྕགས་ཞུན། ཞ་ཉེ་ཞུན་བཅས་ཡིན་པ་དང༌། སྐབས་འདིར་ནི་ལྕགས་ཞུན་
ཞེས་མདོག་ནག་ལ་ས་དང་འདྲེས་མེད་པ་བ་ གཅིན་ལྟ་བུའི་བྲོ་བ་ཡོད་པ་་་་
མདངས་སྣུམ་ཞིང་། རོ་ཁ་ལ་བསྐ་བ་དང་ངོ་བོ་ལྕི་བ་ལྕགས་ཀྱི་རྒྱུ་ལས་འཛག་
པའི་ལྕགས་ཞུན་འདི་ཉིད་ཡིན། མ་ལ་ཡའི་དཀའ་འགྲེལ་ལས། ལྕགས་ལས་
བྱུང་བའི་བྲག་ཞུན་ནི། ། ཁ་དོག་སྔོ་ནག་རློན་པའི་དུས། ། ཁམ་བུ་འདྲ་
ཞིང་རོ་དང་དྲི། ། ལན་ཚྭ་བྲོ་ཞིང་ཅུང་ཟད་ཁ། ། ལྕགས་ཀྱི་དྲི་མ་ཅུང་
ཟད་མནམ།: ། ཞེས་དང། ལྕགས་ཞུན་བ་གཅིན་མདོག་ནག་མཆིན་ནད་
སེལ། ། ཞེས་པའི་བྲག་ཞུན་དེ་ཉིད་དང་། གསེར་དངུལ་ཟངས་ལྕགས་
ནུས་མཐུ་བསྲེགས་པའི་ཐལ་བ་རྣམས་སྦྱར་ནས་ཞོགས་པ་ལྟོ་སྟོང་གི་སྐབས་སུ་འོ་
མས་དབུལ་བ་དང་། ཡང་ན་ནད་ཁམས་དང་གང་འཕྲོད་པའི་སྨན་སྦྱོར་གང་
དག་བྲག་ཞུན་དང་ཆ་མཉམ་པར་སྦྱར་ནས་ཞིབ་འཐག་བྱས་རྗེས་ལྕགས་སྣོད་
- 135 -



རིགས་ཀྱི་ནང་དུ་བསྐོལ་བླུགས་མ་བཅུག་ལ་བཞག་ཐོག་བདུན་ཕྲག་བདུན་གྱི་ .
རིང་ཞོགས་པ་ལྟོ་སྟོང་གི་སྐབས་སུ་ཚད་དང་ལྡན་པའི་སྒོ་ནས་བཟའ་བར་བྱ་
དགོས་ཤིང་། དེ་ཡང་ཚད་དང་ལྡན་པ་ཞེས་པའི་དེ་ནི་ཐོག་མའི་བདུན་ཕྲག་
བཞིའི་རིང་དེ་སྟེང་ཞོ་དོ་རེ་དང་། བར་གྱི་བདུན་ཕྲག་གཉིས་རིང་དེ་སྟེང་ཞོ་
ཕྱེད་རེ་བཅས་སུ་ཆ་བསྐྱེད་ནས་བསྟེན་དགོས་པ་ལ་ད་དུང་སྦྱོར་བ་འདི་བསྟེན་
པའི་སྐབས་སུ་མོན་སྣེ་དམར་རུ་དང་། རྒྱ་སྲན། ཕུན་རོན་གྱི་ཤ་བཅས་ཀྱང་
རྟག་ཏུ་སྤངས་དགོས་ཤིང་། མདོར་ན་ས་ཆེན་པོ་འདིའི་སྟེང་དུ་བྲག་ཞུན་གྱིས་
མ་བཅོམ་པའི་ནད་རིགས་ཡོད་པ་མ་ཡིན་ལ་ལྷག་པར་ཁྲག་མཁྲིས་ཚ་བ་ཤས་
ཅན་ལ་ཚེ་འཕེལ་བའི་མཆོག་དམ་པ་ཡིན། །
(ཇ） ་ དངོས་གཞི་ཙི་ཏྲ་ཀའི་སྦྱོར་བ།
ཙི་ཏྲ་ཀའི་ཕྱེ་མ། སྒྲུང་རྩི། ཞུན་མར། བཅས་སྦྱར་ནས་ ཟླ་བ་
གཅིག་རིང་ལུས་ཁམས་ལ་འཕྲོད་པའི་ཟས་སྐོམ་རིགས་དང་སྤེལ་མར་བསྟེན་
པར་གྱུར་ན་དེས་ཚེ་ཚད་རིང་དུ་བསྲིང་བ་དང་། ལུས་ཟུངས་རྒྱས་ཤིང་མེ་
དྲོད་ཀྱི་སྟོབས་འབར་བར་འགྱུར་བ་དང་། ལྷག་པར་བད་ཀན་གྲང་བའི་ནད་
གཞི་ཅན་གྱི་ཚེ་ཚད་ཡུན་དུ་གནས་པར་བྱེད་པ་དང༌། ད་དུང་དེ་དང་བ་
དམར་ཟལ་གྱི་ཆུ་སྦྱར་ཏེ་བསྟེན་ན་མཛེ་ནད་ཀྱང་འཇོམས་པར་བྱེད་པ་ཡིན། ཡ་
（ཉ) དངོས་གཞི་རྩ་གསུམ་མེ་ཏོག་གཉིས་སྦྱོར་བ། ་་
སྨན་སྦྱོར་བདུད་རྩིའི་གཏེར་མཛོད་ལས། ར་མཉེ་དབང་ལག་ལུག་ཡུར་
རྩ། ། རྟག་ཏུ་བ་ལིའི་མེ་ཏོག་སྟེ། ། མེ་ཏོག་གཉིས་དང་རྩ་བ་གསུམ། །
སྦྲང་རྩིས་རྣོ་བཏོན་ཚུལ་བཞིན་དྲིལ། ། ལུས་སྟོབས་བཀྲག་མདངས་ཚེ་་་
- 136 --



དཔལ་རྒྱས། །
(ཏ)་ དངོས་གཞི་བདུད་རྩི་འོད་ལྡན་གྱི་སྦྱོར་བ། ་་་་་
དེ་ཉིད་ལས།། རྟག་ཏུ་དབང་ལག་བ་ལུ་དང་། ། ར་མཉེ་ལུག་མུར་ལྔ་
བོ་ཡི། ། མེ་ཏོག་དར་ལ་རྒྱས་དུས་བཏུ། ། མ་རྙིད་བསིལ་བུར་གྲིབ་སྐམ་
བྱ། ། ཞིབ་བཏགས་ཨ་རུས་རྣོ་བཏོན་པས། ། ལུས་མདངས་ཨུཏྤལ་་་་
བཞད་པ་དང་། ། གུར་གུམ་མཚམས་སྤྲིན་འོད་བསྒྱུར་ན། ། (གུར་གུམ་
གྱིས་མདོག་འགྱུར་ཙམ་བྱས་པའོ) བློ་གསལ་བདེ་བའི་ཉི་མའང་འཆར། །
(ཐ) དངོས་གཞི་དབང་ལག་གི་སྦྱོར་བ། ་
དབང་ལག་སྨན་མར་སྦྱར་ཐབས་ནི། ། ཆུ་ཕུལ་དོ་ཡི་ནང་དུ་ནི། །
དབང་ལག་ཕྱེ་མ་ཕུལ་གང་བཏང་། ། དེའི་ནང་འོ་མ་ཕུལ་གང་བླུག །ཡུན་
དུ་བཙོས་ལ་འོ་མ་དེ། ། ཆུར་སྟིམ་འབྲི་མར་བྲེ་དོ་བླུག་།དཀྲུག་ཅིང་བཙོས་
ལ་མ་འདྲོགས་པའི། ། དྭངས་མའི་མར་ཁུ་གྲང་མོ་ལ། ། སྦྲང་རྩི་བུ་རམ་
ཆུ་བཅད་དང༌། ། ཀ་ར་ཞིབ་བཏགས་ཕྱེ་མ་བསྲེས། ། ཞག་གསུམ་ལྔ་
དང་བདུན་ལ་སོགས། ། ནས་ཀྱི་གསེབ་ཏུ་སྦ་བར་བྱ། ། ཟླ་ཕྱེད་བར་དུ་
བསྟེན་གྱུར་ན། ། ཕན་ཡོན་བསམ་གྱིས་མི་ཁྱབ་སྟེ། ། ཁོང་ནད་མ་ལུས་
བྱང་བ་དང་། ། ཉམས་ཤེད་ཆེ་ཞིང་བཀྲགས་མདངས་རྒྱས། ། ཚེ་ནི་ཉི་
ཟླ་གཉིས་དང་མཉམ། ། ལ་སོགས་ཕན་ཡོན་མཐའ་ཡས་པ། ། དབང་བོ་
ལག་པའི་རྒྱུད་ལས་སོ། །
(ད) དངོས་གཞི་འཇམ་དབྱངས་ཟིལ་ཅན་གྱི་སྦྱོར་བ། ་ ་
ཡང་ དེ་ ཉིད་ ལས། ཡང་ ན་ རྟག་ ཏུ་ ཞེས་ པ་ གསང་ པའི་ སྨན། །
- 137 -



རིགས་མང་གཙོ་བོ་མེ་ཏོག་སེར་བོ་ལ། ། སུམ་ཅུ་ཏིག་འདྲ་ཟིལ་བ་རྒྱུན་ཏུ་
ཆགས། ། ཚི་ཅན་རྩ་བ་གྲོ་རྡོག་འདྲ་བ་དེ། ། ལོ་འདབ་མེ་ཏོག་རྒྱས་པའི་
དུས་བཏུས་ལ། ། གྲིབ་སྐམ་བྲེ་དོར་ཨ་རུ་བརྒྱ་ཕྲག་གཅིག ། བ་རུ་ཉེར་ལྔ་
སྐྱུ་རུ་ཁྱོར་བ་དོ། ། དབང་ ལག་ཁྱོར་གསུམ་པི་ལིང་ ཁྱོར་ཕྱེད་དང་། །
བྲག་ཞུན་ཅོང་ཞི་བདུད་རྩི་ལྔ་བཅས་པ། ། ཁྲུམ་ཁྲུམ་བརྡུངས་ལ་ཚ་བ་མེད་
པའི་ཆུར། ། (ཆུ་ཀླུང་ཅུ་བྲེ་བཅུ་གཅིག) གདུས་ཏེ་ཁུ་ཕྱུངས་མཛོ་འོ་བྲེ་
བཞི་ལ། ། མཛོ་མར་སྲང་དོ་བཏབ་པ་འི་སྨན་མར་ནི། ། གར་སླ་ཁྱེམ་
བུས་བཅད་བཏུབ་ཙམ་གྱི་ཚེ། ། མེ་ཕབ་ངད་ཡལ་དེ་སྟེང་ཨ་རུ་གསུམ། །
སེ་འབྲུ་སུག་སྨེལ་ཤིང་ཚ་པི་པི་ལིང་། ། རྟག་ཏུ་ངུ་དང་གུམ་རྒྱམ་ཐུན་གསུམ་
གསུམ། ། རྒྱལ་མོ་ཀ་ར་བཟང་བོ་ཉག་ག་བཅུ། ། ལུས་སྟོབས་སྐྱེད་ན་
དབང་ལག་གསང་བའི་སྨན། ། མིག་གི་གསལ་བྱེད་ཨ་ཝ་ལ་སོགས་པ། །
ཞིབ་བཏགས་ཁ་ཚར་བཏབ་པ་འདྲེས་པར་དཀྲུག ། ཕོ་བའི་མེ་དྲོད་བཟང་ན་
ཐོ་རེངས་དང༌། ། ངན་ན་སྲོད་དང་དྲོད་གོང་ཁྱེམ་རེ་ཟ། ། སྤྱོད་ལམ་
ལུས་བཅག་ལ་འབད་ཁ་ཟས་ནི། ། བཅུད་ལེན་སྤྱི་འགྲོ་ལྟར་ཏུ་ཤེས་པར་
བྱ། ། བད་མཁྲིས་ཤ་སྦྱོར་སྤང་བ་ལྷག་ཏུ་བསྔགས། །
(ན) དངོས་གཞི་འབྲས་བུ་གསུམ་གྱི་སྦྱོར་བ།
གྲང་སེལ་ཨ་རུ་བར་སྐྱུར་བྱེད་ཆ་སྐྱུང་། ། བསྡུས་ཁུ་དྭངས་མ་མར་
ཕྱུངས་བུ་རམ་སྦྱར། ། ཛ་ཏི་ཁ་རུ་ཚ་དང་པི་པི་ལིང་། ། སུག་སྨེལ་བཅའ་
སྒ་ཁ་ཚར་བཏབ་པ་ཡི། ། འབྲས་བུ་ གསུམ་ གྱི་ སྨན་མར་ རྒས་ཀ་སྲ། །
མིག་དང་རྣ་བ་སོ་དང་སྣ་ཡི་ནད། ། མགོ་ནད་རྩ་བྱེར་རྣག་འབྱམས་རླུང་
- 138 ཡས་



ནད་སེལ། ། ཁྱད་པར་སྙིང་ལ་རླུང་ཞུགས་འཇོམས་པའི་མཆོག །
(པ) དངོས་གཞི་འབའ་སམ་སྨན་མར་སྦྱོར་བ།
ས་ཡི་དྭངས་མ་རྩ་བ་ལྔ་བསྲེས་པ། ། འབའ་སམ་ཞེས་བྱ་སྟོད་སྨད་
ཀུན་ལ་བསྔགས། །
（ཕ) དངོས་གཞི་རྩི་བཞི་དྭངས་མ་ལྔ་ཡི་སྦྱོར་བ། ་་
ས་ཡི་དྭངས་མ་བྲག་ཞུན་ཤ་ཡི་གསོས། ། རྡོ་ཡི་དྭངས་མ་ཅོང་ཞི་རུས་
པའི་གསོས། ། ཤིང་གི་དྭངས་མ་སྦྲང་རྩི་མདངས་ཀྱི་གསོས། ། རྩི་ཡི་
དྭངས་མ་མར་དཀར་བཅུད་ཀྱི་གསོས། ། ཤུག་འབྲས་བ་ལུ་མཚེ་དང་མཁན་
པ་བཞི། ། དགུན་མི་སྐམ་པས་ཚེ་ཡི་གསོས་སུ་གྱུར། ། འདི་དགུའི་བཅུད་
ལོང་སྲོག་ གཅོད་ནད་ དགུ་གྲོལ། ། ཁ་ཚར་ སྨན་ གྱི་ རྒྱལ་ བོ་ཨ་རུ་ར། །
དོན་སྣོད་ཁ་འཛིན་བཟང་དྲུག་ཐུན་རེ་དང༌། ། སྟོབས་བསྐྱེད་དབང་ལག་
མིག་གསལ་རྩ་ཨ་ཝ། ། དྲོད་སྐྱེད་སྨན་སྒ་རོ་ཙ་གངས་སྦལ་ཤ། ། སྦྱར་
བའི་ཕན་ཡོན་ཁམས་དྭངས་དབང་བོ་གསལ། ། རྒས་པའི་རྟགས་ནུབ་བཅུ་
དྲུག་ལྟ་བུའི་ལུས། ། སེང་གེ་རྩལ་ལ་གླང་བོ་ལྟ་བུའི་སྟོབས། ། རྨ་བྱའི་
མདངས་ལྡན་མགྱོགས་པ་ཅང་ཤེས་རྟ། ། ཚེ་སྲོག་ཉི་ཟ་གཉིས་དང་མཉམ་
པར་གསུངས། ། ཞེས་པའི་བཞི་ལྔའི་སྦྱོར་པ་འདི་ལའང་སྦྱོར་ཚུལ་ཆེན་པོ་
དང་ཆུང་ངུ་གཉིས་ཡོད་དེ། ཆེན་པོའི་སྦྱོར་བ་ནི་ཞི་ནས་འབྲུ་ཙམ་བརྡུངས་པ་
བྲེ་གང་ཆུ་དྲུག་བླུགས་ཏེ་བསྐོལ་ནས་ཆུ་བྲེ་གང་བར་གདུས་རྗེས་རྩིགས་མ་རྣམས་
ཕྱིར་བཏོན། དེ་ནས་བདུད་རྩི་བཞི་དང་། བྲག་ཞུན་བཅས་སོ་སོ་ནས་བྲེ་
ཕྱེད་རེ་བྲོབ་བརྡུངས་ཀྱིས་སོ་སོར་ཆུར་གདུས་པའི་ཁུ་བ་རྣམས་བཙགས་ཐོག་
-- 139 -



མཉམ་དུ་བསྐོལ་ནས་ཁུ་ཕྱིན་བྲེ་གང་བར་གདུས་རྗེས། དེར་འོ་མ་དང་མར་
སྲང་སུམ་ཅུ་རེ་བླུགས་ཏེ་རིམ་བཞིན་ཁུ་ཕྱིན་རྣམས་འོ་མར་སྟིམས། འོ་མ་
རྣམས་མར་ལ་སྟིམ་ཏེ་ཆུ་བཅད་པའི་དྭངས་མར། ཞིབ་བརྡུངས་བྱས་པའི་བུ་
རིམ་དང་སྦྲང་རྩི་གཉིས་ཀྱི་ཕྱེ་མ་བྲེ་རེ་སྟེ་དོ་སྦྱར་ནས་ཧྲངས་པའི་རྗེས་ཞོ་དོའི་
ལྗིད་དང་མཉམ་པའི་རིལ་བུ་དྲིལ་ཐོག ཟླ་བ་ཡར་ངོའི་ཚེས་གཅིག་ནས་འགོ་
བཙུགས་ཏེ་ནང་བར་བཟའ་བྱ་གཞན་མ་བསྟེན་པའི་ལྟོ་སྟེང་གི་དུས་ཏེ་དྲོད་མ་
ཕེབས་པའི་གོང་རྒྱུན་དུ་རིལ་བུ་རེ་གཏོང་བ་དང་འབྲེལ།། དེའི་ཚེའི་རྡུལ་མ་
བྱུང་ཙམ་བར་བཅག་ པའང་གལ་ཆེའོ། ཆུང་ངུ་སྟེ། ཅོང་ཞི་ཤོ་ཙམ་་་་་
བརྡུངས་པ་ཕུལ་གང་སྤར་མེར་ཚོས་པར་བསྲེགས་ནས་དམར་བོར་གྱུར་བ་དེ་
ཉིད་ཕྱིར་བཏོན་ཏེ་ཆུ་གཙང་ནང་བཞག་པས་སོར་སྒྲ་དང་བཅས་ཏེ་ཞིག་འགྲོ་བ་
ཡིན་ཞིང་དེ་ཉིད་སྐམ་ནས་ཞིབ་ཏུ་བཏགས་བྱས་རྗེས་དེར་འོ་མ་བྲེ་གང་དང༌།
མར་སྲང་གསུམ་བླུགས་ཏེ་བཅུས་ནས་གར་སླ་ལུག་ཞོ་ཙམ་དུ་གྱུར་བ་ན་དེར་
སླར་ཡང་བྲག་ཞུན་དང་རྩི་བཞི་པོའི་ཕྱེ་མ་ཁྱོར་བ་རེ་དང་། སྦྲང་རྩི་ཕུལ་གྱི་
སུམ་ཆ་གཅིག བུ་རམ་སྲང་གསུམ་བཅས་བཏབ་ཏེ་དར་ཙམ་ཞེས་ཡུན་རྒྱུན་
ཙམ་རིང་བསྐོལ་རྗེས་སྣོད་བཟང་བོར་བཅང་ནས་ཞོགས་པ་ལྟོ་སྟོང་གི་དུས་སུ་
ཐུར་མགོ་རེ་རེ་བྱས་ནས་བསྟེན་པར་བྱ་བ་ཡིན། དེ་ལྟར་གོང་དུ་བཤད་པའི་
བཅུད་ལེན་གྱི་ཆོ་ག་དེ་དག་གང་ཡང་རབ་ཡིན་ན་ལོ་གཅིག་འབྲིང་ཟླ་བ་དྲུག
ཐ་མ་ཡང་ཟླ་བ་གསུམ་གྱི་བར་དུ་བསྟེན་པར་གྱུར་ན་གོང་གི་ཕན་ཡོན་གྱི་འབྲས་
བུ་དེ་དག་འགྲུབ་ཅིང་སྨིན་པར་གྱུར། དེ་ཡང་ལས་ཀ་གཞན་གྱི་ཞོར་ཏུའམ་
འཁོར་གཡོག་དང་དུས་ཚོད། གནས། རྒྱུ་རྐྱེན་སོགས་གོང་བཤད་ལྟར་མ་
- 140 ཡ



འཛོམས་པར་བྱ་བ་གཞན་གྱི་ཞོར་དུ་སྤྱད་པས་ཀྱང་གོང་གི་ཡོན་ཏན་དེ་དག་
ཐོབ་པར་འགྱུར་རོ། ། ཡང་གལ་ཏེ་བཅུད་ལེན་བྱ་བ་འདི་ཉིད་སྒྲུབ་བཞིན་
པའི་བར་མཚམས་སུ་ནད་གཞན་སྐྱེས་བར་གྱུར་ན་བཅུད་ལེན་གྱི་ཆོ་ག་བྱེད་པའི་
བར་མཚམས་བཞག་ཅིང་བཅད་དེ་ནད་གང་བྱུང་བ་དེ་ཉིད་སྨན་དཔྱད་ཀྱིས་
བཅོས་ རྗེས་ སླར་ ཡང་ བཅུད་ལེན་ གྱི་ ཆོ་ གའི་འཕྲོར་མཐུད་དེ་ སྦྱོར་དགོས།
སྨྲས་པ།
ལེགས་ཚོགས་འབྱུང་ལྔའི་སྨན་གྱི་ཆུ་གཏེར་ལས། ། །
བརྒྱུད་ལྡན་དཔུང་གི་ཁ་ལོ་གཏུམ་སྤྱོད་ཅན། །
འགྲོ་བའི་སྲོག་གཅོད་དུག་གི་རྩ་བ་འདི། །
རྩད་མེད་གཞོམ་ཤིག་ཡ་མེད་དཔུང་གི་སྡེ། །
141 ཡ



བཅུ་གཉིས།
རོ་ཙ་གསོ་བ་སྤྱིར་བཤད་པ།
སྐྱེམས་པ་ཚེ་དབང་གིས། རོ་ཞེས་འདོད་པའི་རོ་ལ་བྲོ་བ་མྱོང་བའམ་
རིགས་རུས་རོ་རྣམས་དོན་གཅིག་ཡིན་པས་དེ་སྤེལ་བའི་དོན་དང་། ཙ་ཞེས་
ཆགས་པ་འཕེལ་བའི་དོན་ཡིན་པས་འདིར་འདོད་པ་སྤྱོད་ནུས་ཤིང༌། རིགས་
རྒྱུད་སྤེལ་བར་བྱེད་པའི་དོན་ཡིན། ཞེས་དང་རྒྱུད་ལས། རོ་ཙ་ཞེས་པ་་
འདོད་ པ་ སྤྱོད་ནུས་ཤིང་། ། རིགས་ རྒྱུད་བུ་ ཚ་ སྤེལ་ བར་ བྱེད་ པ་ སྟེ། །
ཞེས་གསུངས་ པ་ལྟར་ཕོ་མོའི་མཚན་མ་སོགས་དབང་བོ་སྐྱོན་ཅི་ཡང་མེད་
པར་འདོད་པའི་ཆགས་པ་ལ་སྤྱོད་ནུས་ཤིང་ཡིད་བདེ་བ་སྟེར་ཤིང་ཚོར་བ་དང་།
རང་གི་རིགས་རུས་ཀྱི་རྒྱུད་འཛིན་པའི་བུ་དང་བུ་མོ་སྤེལ་བར་བྱེད་པའི་དོན་
ཡིན་ལ། དེ་ལ་རྒྱུན་དུ་རོ་ཙའི་ཕྱོགས་གཙོ་བོ་སྐྱེས་པ་ཡིན་པར་ཁས་ཆེ་བར་
འདུག་པ་བུད་མེད་ནི་ཡན་ལག་ཙམ་ཞེས་གསུངས་པའི་དོན་ལ་ཕྱིས་ཀྱི་མཁས་པ་
རྣམས་ཀྱིས་འོག་གི་སྐྱེས་པའི་ཁུ་བ་སྐྱོན་མེད་འཕེལ་འགྱུར་ན། བུད་མེད་བུ་ཚ་
འཕེལ་བ་བཙལ་དུ་རུང༌། ། ཚིག་འདིའི་རྒྱབ་སྐྱོར་ནས་སྐྱེས་པ་དང་བུད་
མེད་ལ་གཙོ་བོ་དང་ཡན་ལག་གི་དབྱེ་བ་ཕྱེ་ཡོད་མོད། དེ་ལྟར་མ་ཡིན་གྱི།
ཚིག་གི་དངོས་ནི་སྐྱེས་པའི་དབང་བོ་མ་ལྡང་བའམ་འདོད་པའི་རླུང་རྒྱུ་བའི་ལམ་
སོགས་འགགས་པར་གྱུར་ན་བུད་མེད་ལ་སྤྱོད་པའི་ནུས་པ་མི་འབྱིན་པས་ཕོ་མོ་
-- 142 –



གཉིས་ཀའི་འདོད་དོན་སྒྲུབ་པ་ལ་གཙོ་བོར་སྐྱེས་པ་ཡིན་པར་བསྟན་པ་དང་།
བུད་མེད་ནི་མོ་རང་གི་བདེ་བ་ཁུགས་པའམ་ཚོར་བ་ཚིམ་མིན་ཁོ་ནར་རག་ལས་
པ་ལས་སྐྱེས་པའི་སྤྱོད་པ་དང་བདེ་བ་ཚིམ་མིན་ལ་བཀག་འགོག་ཅི་ཡང་མེད་
པས་རོ་ཙའི་ཡན་ལག་ཏུ་བསྟན་པ་ཡིན། །དེ་ལྟར་ཡང་ཁྱིམ་ཐབ་བཅུ་ཐམ་པ་ལ་
བྱིས་པ་མི་སྐྱེ་པ་དང་། བཅོ་ལྔ་ལ་རང་གི་འདོད་བློ་ལྟར་བྱིས་པའི་གྲངས་ཀྱིས་
མི་ལོངས་བ་ཡིན། དེ་ཡང་དེ་ལྟར་བྱིས་པ་མི་བཙའ་བའི་རྒྱུ་རྐྱེན་གྱིས་བྱིས་པ་
མི་ བཙའ་ བ་ རིགས་ གཉིས་ ཡོད། དེ་ ལས་ སྐྱེས་ པ་ ལ་ གཅིན་ ཁ་ ཡོན་ པ།
འབྲས་བུ་མ་བབས་པ། མ་ནིང༌། བུད་མེད་ཀྱི་མཚན་ཉིད་ལྡན་པ། མཛེ་ ་
ཆུང་དྲགས་པ། བསམ་སེའུ་བེམ་པ། （ཁྲག་དང་ཆུ་སེར་རྒྱུས་ཏེ་སྐྲངས་བ)
ཁམས་ཀྱི་རྒྱུ་ལམ་འགགས་པ། ཚོ་ཆེས་པ། ཆང་མང་དུ་བཏུང་བ་སོགས་
སྐྱེས་པའི་རྐྱེན་གྱིས་བྱིས་པ་མི་བཙའ་བ་ཡིན། བུད་མེད་ལའང་མ་ནིང་། བུ་
སྣོད་བྲལ་བ། བུ་སྣོད་ཆ་ཅན། མཚན་ཁ་དམ་པ། འབྲས་སྐྲན་ཚབས་
སོགས་བུད་མེད་ཀྱི་རྐྱེན་གྱིས་བྱིས་པ་མི་བཙའ་བ་ཡོད། རྒྱུ་མཚན་འདི་དག་གི་
ཕྱིར་རོ་ཙ་གསོ་བ་བསྟན་པ་ཡིན་ཏེ། དེ་ལ་དཔལ་ལྡན་ཕ་ཁོལ་གྱིས། བུ་
ཚོའི་རྒྱུད་ནི་སྐྱེད་བྱེད་ཅིང་། ། འཕྲལ་དུ་ཡང་དག་དགའ་བྱེད་གང་། །
གང་གིས་རྟ་ལྟར་རབ་སྟོབས་ལྡན། ། བུད་མེད་ལ་ནི་ཐོགས་མེད་འགྲོ །
བུད་མེད་ལ་རབ་ཆགས་གྱུར་བ། ། གང་དང་གང་གིས་འཕེལ་འགྱུར་བ། །
དེ་ནི་རོ་ཙ་བྱེད་པ་སྟེ། ། ལུས་ཀྱི་སྟོབས་ཀྱང་སྐྱེད་པའི་མཆོག ། ཆོས་དང་
གྲགས་དང་ཚེ་རིང་དང་། ། འཇིག་རྟེན་གཉིས་ཀའི་བཅུད་ལེན་འགྱུར། །
ཞེས་གསུངས་པ་ལྟར་བུ་དང་བུ་མོའི་རིགས་ཀྱི་རུས་རྒྱུད་སྤེལ་བ་དང་། བུད་
ཐ- 143 ཡ



མེད་ལ་སྤྱོད་པའི་མཐུ་དང་ལྡན་པ། སྤྱད་པས་དགའ་བདེས་ཁུགས་ཅིང་ཚིམ་
པ། ལུས་ཀྱི་སྟོབས་ལྡན་པ། ཆོས་དང་འཇིག་རྟེན་གྱི་བྱ་བ་གང་ལའང་་
འབད་པའི་མཐུ་དང་ལྡན་པར་འགྱུར་བ་བཅས་ཀྱི་ཆེད་དུ་རོ་ཙ་གསོ་བ་ཡིན། །
གང་གསོ་བའི་ཡུལ་ལའང་གཉིས་ཡོད་དེ། རྒྱུད་ལས། དཔེར་ན་ས་བོན་
མེད་པའི་ཞིང་ས་དང༌། ། ཞིང་ས་ངན་ལ་ས་བོན་བཏབ་དང་མཚུངས། །
ཞེས་གསུངས་པ་ལྟར་ས་བོན་དང་འདྲ་བའི་སྐྱེས་པའི་ཁུ་བ་དེ་ཚུལ་དང་མཐུན་
པ་ཞིག་མེད་ན། ཡན་ལག་ཞིང་ས་དང་འདྲ་བའི་བུད་མེད་ཀྱི་ཁམས་དམར་དེ་
ཚུལ་མཐུན་ཞིག་ཡོད་རུང་དེ་ལས་མྱུ་གུ་ལྟ་བུའི་བུ་ཚ་ཐོན་མི་ནུས་ལ། ཡང་
ཞིང་ས་ལྟ་བུའི་བུད་མེད་ཀྱི་ཕྱོགས་དེ་ཚུལ་མཐུན་པ་ཞིག་མེད་པ་ནི། ས་བོན་
ལྟ་བུའི་སྐྱེས་པའི་ཕྱོགས་དེ་ཡོན་ཏན་དང་ལྡན་པ་ཞིག་ཡོད་རུང་དེ་ནི་ཞིང་ས་
ངན་བོན་བཏབ་པ་དང་མཚུངས་པར་དོན་མེད་དུ་འགྱུར་བ་ཡིན་གྱི། ཕྱོགས་
མཚུངས་ཁམས་ཀྱི་དྭངས་མའི་ཉེས་པ་ནི་སྤྱིར་དོན་སྣོད་སྤྱི་ལ་ཁྱབ་པ་ཞིག་ཡིན་
མོད་དེ། བྱེ་བྲག་ཁྱད་པར་དུ་བྱས་ན་བསམ་སེའུ་ཉིད་ཀྱི་ནང་དུ་བཤད་པ་
དང་། བསམ་སེའུ་ནི་ཟས་སྐོམ་གྱི་བཅུད་ཀྱི་དྭངས་མ་ལས་རིམ་པར་བརྒྱུད་
པའི་ས་བོན་ཏེ། སྐྱེས་པའི་ཁམས་དཀར་དང་། བུད་མེད་ཀྱི་ཁམས་དམར་
གསོག་པའི་སྣོད་དམ་རྟེན་ཡིན་ཞིང་།། རྒྱུ་མཚན་དེའི་ཕྱིར་བུ་བསྐྱེད་མི་ནུས་
པའི་ནད་དེ་ནི་ཕོ་མོ་གཉིས་ཀ་ལས་བྱུང་བའི་ཐུན་མོང་གི་ནད་ཡིན་པས་ན་དེ་
གཉིས་ཀ་གསོ་བར་བྱ་དགོས་པ་ཡིན། ཕ་ཁོལ་གྱིས། གཅིག་ཏུ་སྐྱོན་ནི་མེད་
པ་ཡི། ། ཚངས་བར་སྤྱོད་ལ་བདག་ཡི་རང་། ། སྙིང་སྟོབས་ཆུང་བ་ཉོན་
མོངས་པས། ། གནོད་པར་གྱུར་བའི་ནད་བུ་ཅན། ། ལུས་མི་ཟད་པ་
- 144 --



བསྲུང་བའི་ཕྱིར། ། རོ་ཙའི་ཆོ་ག་བརྗོད་པ་ཡིན། ། ཞེས་ནད་ཀྱིས་བཏབ་
བམ། ཆང་འཐུང་ངམ། ཡིད་འཁྲུགས་པ་སོགས་ལས་ཀྱང་བྱིས་པ་ནད་ཅན་
སྐྱེས་སྲིད་པ་འདི་དག་འགོག་ཕྱིར་ཀྱང་རོ་ཙ་བསྟན་པའོ།
145
ཁས་



བཅུ་གསུམ།
སྐྱེས་པའི་ཁུ་བ་གསོ་བ།
་
(ཀ) ཁུ་བ་གསོ་ཡུལ་གྱི་གང་ཟག་ནི། .
གོང་དུ་བཤད་ཟིན་པ་ལྟར་སྐྱེས་པ་ལ་བྱིས་པ་བཙའ་མི་ནུས་པའི་ཁམས
དང་མཚན་མའི་སྐྱོན་སོགས་ལྡན་ཚེ་བུད་མེད་བརྒྱ་ཡི་སྐོར་ཀྱང་དོན་མི་འགྲུབ་
ཞེས་པ་ལྟར་དབང་བོ་མི་ལྡང་བའམ། རིགས་རྒྱུད་སྤེལ་མི་ནུས་པའི་དབང་
གིས་སྐྱེ་བུ་གང་དག་གིས་དུས་རྟག་ཏུ་འདོད་པའི་བདེ་བའི་ཡུལ་དུ་གྱུར་བའི་
བུད་མེད་དག་བསྟེན་པར་བྱས་ཀྱང་འབྲས་བུ་བུ་མི་འབྱུང་བ་ན་བུད་མེད་ལ་
བྱིས་པ་མི་བཙའ་བའི་སྐྱོན་ཅི་ཡང་མེད་ཀྱང་སྐྱེ་བའི་སྐྱོན་གྱི་དབང་གིས་བུད་
མེད་དེ་ཡང་ཡལ་འདབ་མེད་པའི་ཤིང་དང་མཚུངས་པར་ལུས་འདུག་དགོས་
པས་དཔེར་ན་ས་བོན་གྱི་རྒྱུ་ངན་པ་ལས་ཞིང་ས་བཟང་ཡང་འབྲས་བུ་མི་འབྱུང་
བ་ཇི་བཞིན་ཡིན་པས། ཕོ་མོ་གཉིས་སྦྱོར་བ་ལ་ཞུགས་ཏེ་ཕན་ཚུན་འཁྱུད་ཅིང་
གཙུབ་རེག་གིས་ཁོང་བསམ་པའི་ཚོར་བ་བདེ་བ་ལ་ཁུགས་པའམ་ཚིམ་པ་དང་།
སྒྲ་འབྱིན་པས་ཉན་བྱེད་ཀྱི་དབང་བོ་ཚིམ་པ། ལྟོས་པའི་མིག་གི་དབང་བོ་
འགུགས་པ་སོགས་བདེ་བའི་འདོད་པ་ཐམས་ཅད་མགུ་བར་བྱས་ཀྱང་འབྲས་བུ་
བུ་འབྱུང་བ་ལྟ་བུའི་འདོད་པའི་བློ་ལས་ཡན་ ཏུ་ཅི་ཡང་མེད་པས་ན་སྐྱེས་པའི་
ཁམས་ཀྱི་སྐྱོན་སོགས་སེལ་ཏེ་བུ་འདོད་པའི་ཡུན་དང་གཏན་གྱི་བདེ་འདོད་དེ་ལ་
ཁ 146 —་



འབད་པར་བྱ། འདི་ལ་སྔབ་འགྲེལ་འགར་རེག་མཐོང་སོགས་དབང་བོ་ལྔའི་
ཡུལ་དུ་གྱུར་བའི་འདོད་པའི་ཡོན་ཏན་རྣམས་ཀྱི་ནང་ནས་བུ་ཚ་དང་འདྲ་བ་ནི་
གཞན་གང་ཡང་མེད་ཅེས་པའི་བཏུམས་བཏུམས་ཞིག་ལས་འགྲེལ་མེད་ཀྱང་ ་
ཚིག་དོན་དངོས་ནི་འདི་ལྟར་རོ། ཁུ་བ་གསོ་བའི་གནས་དང་གྲོགས་ནི། རོ་
ཙ་བར་བྱེད་པ་དེའི་གནས་ཁང་ཉེ་འཁོར་དུ་དྭངས་ཤིང་ཡིད་དུ་འོང་བའི་ཁྲུས་
ཀྱི་རྫིང་བུ་ཡོད་པ་དང་། མེ་ཏོག་སྣ་ཚོགས་པས་དྲི་ཞིམ་ལྡང་ཞིང་ཚོ་པ་
མདངས་རྣམ་པར་བཀྲ་བ། སྐྱེད་ཤིང་ནགས་ཚལ་གྱི་གྲིབ་བསིལ་ཡོད་པ།
གསོས་བྱ་དང་བྱ་སྣ་ཚོགས་པས་སྐད་སྙན་སྒྲོགས་པ། གླུ་གར་སྒྲ་སྙན་གྱི་་་༌
དབྱངས་འཇེབས་པ། ས་ཡི་སྐམ་རློམ་སྙོམས་པ། བློ་བདེ་ཞིང་བག་ཡངས་
པའི་གནས་ཁང་དང༌། གྲོགས་ནི་བུད་མེད་ན་ཚོད་དར་ལ་བབས་པ། རྒྱན་
གྱི་བརྒྱན་པ། མཛེས་པའི་བཞིན་དང་སྒེག་པའི་ཉམས་ལྡན་པ། ངག་ཚིག་
སྙན་ཞིང་རྣ་བར་འཇམ་པ། འགྲོ་འདུག་སོགས་ཀྱི་སྤྱོད་ཚུལ་དང་བཞིན་གྱི་
རྣམ་འགྱུར་ཡིད་དུ་འོངས་པ། ན་སོ་བཅུ་དྲུག་གི་ལང་ཚོའི་དྲེགས་ཉམས་ལྡན་
པ་བཅས་ཀྱི་གྲོགས་དང་ལྡན་དགོས། དེ་ལ་ཡན་ལག་བརྒྱད་པར། ཡིད་ནི་
དགའ་བར་བྱེད་པ་གང་དང་གང་། ། དེ་དང་དེར་ནི་རོ་ཙ་བྱེད་པ་ཡིན། །
ཞེས་དང་། དཔལ་ལྡན་ཕ་ཁོལ་གྱིས། གང་གི་མིང་ཐོས་ནའང་སྙིང་དགའ་
ཞིང་། ། མཐོང་ན་ངོམས་པར་འགྱུར་བ་མེད་པ་དང་། ། དབང་བོ་ཀུན་
འདྲེན་ལྕགས་ཀྱུར་འགྱུར་བ་ཡིན། ། བུད་མེད་ཁྱོ་ཡི་རྗེས་འཇུག་འཕྱོན་མ་
མིན། ། སྒྱུ་རྩལ་འཇོ་སྒེག་ན་ཚོད་ལུས་ཀྱི་བརྒྱན། ། དགའ་བའི་ཕྱིར་ནི་
ངོ་ཚ་དབེན་པར་སྤྱོད། ། ཚིག་སྙན་སྨྲ་ཞིང་མཚུངས་པར་མངོན་དགའ་ས་
ཁ—
147 ཁས་པས



བཅས། ། བུད་མེད་དེ་ནི་རོ་ཙའི་དོན་བྱེད་མཆོག ། ཞེས་སོ།
（ཁ) སྔོན་འགྲོ ། །
ནི་ཞུན་མར་དང་རྐང་མར་ལྟ་བུ་འོ་མའི་ཟས་སྐོམ་དང་སྦྱར་ནས་སྣུམ་་
འཆོས་བྱས་རྗེས་ཨ་རུ་མཆུ་སྐུང་སོགས་ཀྱི་སྦྱོར་བའི་ཁྲུས་ཀྱིས་ཁོང་བ་ཐེངས་
གཉིས་ནས་གསུམ་བར་སྦྱངས་རྗེས་ནི་རུ་ཧ་འཇམ་པོའི་སྦྱོར་བ(ཨ་རུ, སེང་
ཁྲོམ བཙོད ཀྱི་ལྕེ དུར་བྱིད ལྷུམ་ཚ, བདམར་ཟལ་གྱི་འོ་མ་དང་
ཆུ་བཅས) དང་འཇམ་རྩི་སྨེ་འཇམ་གྱི་སྦྱོར་བ(ལུག་ཤའི་ཁུ་བ འབྲིའི་འོ་
མ་དང་མར རུ་རྟ དེ་བ་དཱ་རུ པི་པི་ལིང རྒྱུམ་ཚ ་ཨ་རུ་ར)
བཅས་བཏང་ངོ༌། །
（ག) དངོས་གཞི་ཟས་ཀྱི་གསོ་བ། །
ཁུ་བ་གསོ་བའི་ཟས་སྐོམ་ནི་ཀ་ར་དང་བུ་རམ་སྦྲང་རྩི། ཚིལ་མེད་པའི་
ལུག་ཤའི་ཁུ་བ། ཁྱིམ་བྱའི་ཤ་ཁུ། བྱ་སྒོང་། འོ་མ། ཞུན་མར། འོ་
སྤྲིས་སོགས་མདོར་ན་རོ་མངར་བ། - མདོག་དཀར་བ། ཡིད་དུ་འོངས་པ།
ཆགས་པའི་སྲེད་པ་ལངས་པ་སོགས་མདོར་ན་ལུས་ཁམས་ཀྱི་སྟོབས་འཕེལ་ཞིང་
ཁམས་བརྟས་བར་བྱེད་པའི་ཟས་སྐོམ་གང་ཡིན་པ་ཀུན་བསྟེན་པར་བྱའོ།
(ང) དངོས་གཞི་སྤྱོད་ལམ་གྱི་གསོ་བ་ཚིགས་སུ་བཅད་དེ་གསང་བར་
སྨྲས་པ།
ས་བཅད་དང་པོ།
མིག་ གིས་ བལྟ་ བ། ཆུང་ མ་ བཅུ་ དྲུག་ སྒེག་ པའི་ ཉམས་ ཅན་ ལ། །
འགྲོ་ཚེ་གོམ་པའི་སྒྲ་ལ་རྣ་བས་ཉན། ། འོང་ན་ཕྲ་བའི་སྐེད་སྐབས་མིག་གིས་
ཡ༌ 148 -



འཚོ། ། གཟིགས་ན་ཆགས་པའི་མིག་ལ་དུངས་ཤིང་བལྟ། ། དགྱེས་་་
འཛུམ་པད་མའི་གཉེར་མ་གྲོལ་བ་ལ། ། བོང་བ་ལྟོགས་པ་ཇི་བཞིན་དགའ་
ཞིང་བལྟ། ། ཚེམས་དཀར་མུ་ཏིག་སོ་ཕྲེང་མངོན་པ་ན། ། ཚོང་དཔོན་
རིན་ཆེན་རྙེད་ལྟར་གཏིང་ནས་བལྟ།. ། མྱོས་བུམ་འབོལ་གྱི་ག་བུར་བུམ་པ་
ལ། ། ཚ་ནད་ཅན་གྱིས་འཁྱགས་པ་འཐུང་ལྟར་བལྟ། ། མཆུ་སྒྲོས་ཨུཏྤལ་
སྔོན་པོའི་འདབ་མ་ལ། ། ཕྲག་དོག་བོང་བུས་བསྣུན་འདོད་ཇི་བཞིན་་་་་
བལྟ། ། དཀར་དམར་བཀྲག་མདངས་རྒྱས་པའི་མཁུར་ཚོས་ལ། ། ཡིད་
ཀྱི་རླུང་གིས་བསྒུལ་འདོད་འཇམ་པོས་བལྟེ། །་ ་ མཉེན་འཇམ་བརླ་ཡི་སྒོ་སུ་གུ་
དོག་པར། ། རྐུན་མས་ནོར་ལ་འཇབ་ལྟར་གསང་ཏེ་བལྟ། ། རྐུབ་ཀྱི་
འཕོང་རིལ་བུམ་པའི་ལྟོ་བ་ལ། ། རིན་པོ་ཆེ་ཡི་ཕྱུག་ པའི་མཛོད་བཞིན་་་་
བལྟ། ། འཇིག་རྟེན་ལས་ནི་མ་འདས་ཤིང་། ། འཇིག་རྟེན་ལ་ནི་སྤྱོད་
པའི་ཕྱིར། ། འཇིག་རྟེན་པ་དག་འདི་ལ་ནི། ། , གཙུག་གི་ནོར་བུ་རིན་
ཆེན་དང་། ། འདོད་པའི་མཆོག་གི་ངེས་རྙེད་ནས། ། འདོད་པ་ཕུན་སུམ་
ཚོགས་གྱུར་པ། ། འདི་ནི་འཇིག་རྟེན་སྐྱོང་མཁས་ཞེས། ། བདག་གིས་
སྨྲས་ལ་ངོ་ཚ་ཅི། ། ་ས་བཅད་གཉིས་པ་འོ་བྱེད་པ། ། ཁ་ནི་གསེག་ཅིང་
སྐུང་ཡང་འཕྲོད་པ་དང༌། །: ་ལྕེ་གཞིབ་མོད་ལ་སྣ་ལས་འཁུན་སྒྲ་འབྱིན། །
ཆགས་པའི་རྣམ་འགྱུར་ཅི་ཡང་སྟོན་པ་དང༌། ། མིག་དང་མཁུར་ཚོས་ལ་
ཡང་འོ་དག་བྱེད། ། སྤྱོད་བཞིན་མགྲིན་པའི་ངོས་ལ་ཡང་ཡང་བྱེད། ། ནུ་
བར་ནུ་མ་ལ་ཡང་དེ་བཞིན་ནོ། ། མདོར་ན་གཅེས་པའི་སེམས་དང་ཆགས་
པའི་ཉམས།:། འགྱུར་ཚུལ་ཅི་རིགས་ཡོད་པ་བྱ་བ་སྟེ། ། བ་ཡིས་བེའུ་
- 149,--



ལྡག་པ་དང༌། ། རྟ་བོ་ཕན་ཚུན་འཕྲུག་པ་དང༌། ། གླང་ཆེན་སྣ་ཡིས་
མནམ་པ་སོགས། ། འདོད་པ་སྐྱེད་པར་བྱེད་པ་གང་། ། དེ་ནི་འདོད་
པའི་རྩེ་མོའོ། ། ས་བཅད་གསུམ་པ། འཁྱུད་པ། ཙོག་སྟེ་ཕང་དུ་ཉམས་
འགྱུར་ཅི་རིགས་འཁྱུད། ། འདོད་པའི་གནས་ས་གང་ཡིན་དེ་ལ་མཉེ། །ནུ་
མ་བརླ་དང་མཁལ་རྐེད་གསུས་པ་སོགས། །གསང་གནས་གང་ཡིན་དེར་འཁྱུད་
འདོད་ཆགས་སྐྱེད། ། ཁུ་བ་སྔ་འཆོར་ཕོ་མཚན་མི་མཁྲེགས་པར། ། ཆུ་
འཁྱག་གིས་ཁྲུས་མོ་ཡིས་མཉེད་ན་ཕན། ། ཁུ་བ་བཀག་ན་མཁལ་གནས་
མཉེད་དུ་ཆུག །མི་འགྲེང་འབྲས་བུ་ལག་པས་བསྲོ་རུ་ཆུག །བདེ་བ་ཁུགས་
ན་ སྟོད་ནས་སྨད་དུ་བྱུགས། ། ཁུགས་པ་དཀའ་ན་སྨད་དུ་ནན་གྱིས་་་་་་
བྱུགས། ། ལུས་འདི་ཀུན་ནས་རྗེན་པར་བྱས། ། ལྷན་དུ་ཆུར་ཞུགས་བྲོ་
རྩེན་ཞིང༌། ། ཉི་མའི་ཆར་ལ་ལྡེས་པ་དང་། ། དགའ་བའི་གཏམ་བཅས་
འཁྱུད་པ་ནི། ། འོག་དག་འདྲེས་ལས་མི་འབྱུང་བའི། ། འདོད་པ་ཀུན་གྱི་
མཚོག་ཡིན་ནོ། ། ས་བཅད་བཞི་བ། གསང་གཏམ་སྨྲ་བ། འདོད་པའི་
བསྟན་བཅོས་རྣམ་ཐར་ལོ་རྒྱུས་སོགས། ། ཆགས་པ་འཕེལ་བྱེད་སྒྲུང་དང་
གསང་གཏམ་ནི། ། ཤུབ་བུར་སྨྲས་ཤིང་བྱེད་འདོད་དྲང་མོར་བརྗོད། །
བྱས་ཚེ་སྡུག་བསྔལ་མནར་དང་གདུང་བའི་སྐད། ། འབྱིན་ཚེ་ཕ་རོལ་མི་
བཟོད་འགུགས་ནུས་པ། ། འདི་ནི་ཁྱིམ་ཐབ་ཕུག་གི་གསང་གཏམ་མོ། །
(ཅ) དངོས་གཞི་སྐྱོན་ཤོར་གྱི་སྦྱོར་བ།
ད་བྱིད་སྐྱིན་ཤོར་གྱི་སྦྱོར་བ་དེར་རྩ་བ་ལྔ (ར་མཉེ། ཉེ་ཤིང༌། ལྕ་བ།
བ་སྤུ། གཟེ་མ།) དང་འབྲས་གསུམ( ཨ་རུ། བ་རུ སྐྱུ་རུ)བཅས་ཕྱོགསབ་
– 150 ག་



བརྡུངས་ཀྱིས་ཆུར་བཙོས་པའི་ཁུ་ཕྱིན་འོ་མར་བསྡུས། འོ་མ་མར་ཁུར་བསྡུས་
པའི་ཁུ་བའི་དྭངས་མ་ལ་རུལ་སོངས་སུ་མ་སོང་བའི་ད་བྱིད་སྨུག་པོའི་ཤ་གླ་རྩིའི་
བྱུགས་པའི་ཚག་ཤ་སོལ་བའི་དཀྱིལ་དུ་བཏུམས་ཏེ་སོལ་བའི་མེ་ཚག་ཤ་ནག་ཆོམ་
ཆོམ་དུ་མ་སོང་བར་བསྲེགས་ནས་དུག་ཕྲལ་བ་དེ་དང༌། བྲེ་གའི་འབྲུས་བུ་
ལུག་ཐུག་གི་འབྲས་བུ། དེ་བཞིན་ རྒྱ་ཚ་དང༌། སུག་སྨེལ། བཅའ་སྒ།
པི་པི་ལིང་། བུ་རམ། སྦྲང་རྩི་བཅས་ཞིབ་བཏགས་ཀྱིས་ཁ་ཚར་བཏབ་སྟེ་
སྦྱར་ཐོག་ནས་ཀྱི་གསེབ་ཏུ་ཟླ་བ་གཅིག་གམ་ཉག་ཉེར་གཅིག་གི་བར་དུ་བསྙལ་
ལ་ནུས་པ་བསྐྱེད་དེ་གཏོང་བ་ཡིན། །
(ཆ) དངོས་གཞིད་བྱིད་ཅོག་ཀྲོང་གི་སྦྱོར་བ།
ད་བྱིད་ཅོག་ཀྲོང་གི་སྦྱོར་བ་ནི་རྩ་བ་ལྔའི་(དེ་དག་ཧྲོབ་བརྡུངས་ཀྱིས་ཚུར་
བཙོས་པའི་ཁུ་ཕྱིན་འོ་མར་སྟིམ། འོ་མ་མར་ལ་སྟིམ་པའི་དྭངས་མ) སྨན་
མར་ལ་དུག་ཕྲལ་པའི་ད་བྱིད་སྨུག་པོ་དང༌། ཛཱཏི་ཏིལ་དཀར་ནག ཐང་
ཁྲོ་མ་དཀར་པོའི་འབྲུ་སེར་ཙམ་བརྔོས་པ་བཅས་ཁ་ཚར་དུ་བཏབ་ལ་གཏོང་བ་
དང༌། ཡང་ན་ད་བྱིད་སྨུག་པོ་དུག་ བཏོན་ པ་ དང་། ཏིལ་དཀར་ནག
རྩངས་པའི་ཤ་བཅས་བྱེའུ་མཆིལ་པའི་ཁོག་པར་གཞུག་ལ་ཁ་བཙེམས་ནས་འབྲུ་
མར་བཙོས་ཏེ་སྐམ་ནས་བཏགས་པའི་ཕྱེ་མ་དེ་གོང་གི་མར་ཁུར་བཏབ་ཐོག་བུ་
རམ་གྱི་ཕྱེ་མ་དང་སྦྱར་བ་གཏོང་བ་ཡིན༑ །
(ཇ) དངོས་གཞི་ད་བྱིད་དགུ་སྦྱོར། །
ད་བྱིད་སྨུག་པོ་དུག་བཏོན་པ་དང་། ཛཱ་ཏི། བྱི་ལ་དང་སྲམ་གྱི་མཇུག་
ཏོ། མ་ནིང་ཅོང་ཞི། མུ་ཟི་སེར་པོ། ལྕགས་ཞུན། ཐང་ཁྲོམ་དཀར་
-- 151 ག
-
-
，



བོའི་འབྲུ་བཅས་ཁྲལ་ཁྲོལ་ཏེ་ཧྲིབ་ཙམ་བརྡུངས་ཏེ། བྱེའུ་མཆིལ་བའི་ཁོག་
པར་བླུགས་ལ་ཁ་དར་སྐུད་ཀྱིས་བཙེམས་པ་མར་གྱི་ནང་བཙོས་ཏེ་མ་ཁུ་དེ་བུ་
རམ་དང་སྦྱར་དེར་གོང་གི་སྐམ་པའི་ཕྱེ་མ་བཏབ་པ་བཅས་དེ་དག་གང་ཡང་
ཁྱེའུ་སུས་ཞེས་ཞོགས་པ་ཐོ་རེངས་ལྟོ་སྟོང་གི་དུས་སུ་ཁྱེམ་བུ་རེ་བསྟེན་པར་བྱ་
དགོས། དེ་རྣམས་ཀུན་གྱིས་ཀྱང་ལུས་ཁམས་ཀྱི་སྟོབས་མ་ལུས་པ་སྐྱེད་པར་
བྱེད་པ་ཅིང་མཁལ་མའི་དྲོད་སྐྱེད་དང་། ས་བོན་ཟད་པ་རྣམས་གསོ་བར་བྱེད་
པ་ཡིན། །
(ཉ) དངོས་གཞི་ད་བྱིད་བཅུ་གསུམ་གྱི་སྦྱོར་བ། །
ད་ བྱིད་ སྨུག་ པོ་ དང་། སེར་ བོ་སྲམ་ གྱི་ ཤ། ་་བྲག་ གི་ རྩངས་ པ།
(མཆོག་གི་མགོ་གཉིས་ལུས་གཅིག་ཅན་དེ་ཡིན). ཁྱིམ་བྱ་དེ་ཕོ་མཚའ་ལུ།
ཕུན་རོན། བྱེའུ་མཆིལ་བ། ནས་ཟན་བཅས་ཀྱི་མགོ གཙང་བོ་དང་ཆུ་
ཀླུང་གི་ཉ། ཐང་ཁྲོམ་དཀར་པོའི་འབྲུ། དབང་བོ་ལག་པ། ཉེ་ཤིང་།
མ་ནིང་ཅོང་ཞི་བཅས་ཞིབ་བཏགས་བུ་རམ་དང་སྦྱར་བས་ཁུ་བ་ཟད་པ་དག་
འཕྲལ་དུ་སྐྱེད་ཅིང་ནུབ་རེར་ཡང་བུད་མེད་བརྒྱ་ནུས་པ་ཡིན།
(ཏ) དངོས་གཞི་ད་བྱིད་ལྔ་བའི་སྦྱོར་བ། །
ད་བྱིད་ལྔ་བའི་སྦྱོར་བ་ནི། ཅོང་ཞི་དམར་བོ་སྟེ་མ་ནིང་ཅོང་ཞི་ཞིབ་
བཏགས་བྱས་རྗེས་བ་དམར་ཟལ་གྱི་འོ་མས་འདམ་བཏགས་བྱས་ཏེ་སྐམ་པའི་ཕྱེ་
མ་དང༌། དབང་བོ་ལག་པ། མཆིལ་བའི་མགོ་བོ། ཐང་ཁྲོམ་དཀར་བོ།
ད་བྱིད་སྨུག་སེར་གཉིས། བུ་རམ་བཅས་སྦྱར་ཏེ་ཁྱེའུ་སུས་ཐོ་རེངས་ལྟོ་སྟོང་གི་
སྐབས་སུ་གར་ཆང་གི་རྟ་བྱས་ནས་བཏང་བས་ཀྱང་ཁུ་བ་ཟད་པ་དག་འཕྲལ་དུ་
---- 152 ཨ་བ་



སྐྱེད་ནུས་པ་ཡིན། །
(ཐ) ་དངོས་གཞི་རོ་ཚ་ཡོན་ཏན་རྒྱ་མཚོའི་སྦྱོར་བ། །
སྨན་སྦྱོར་རྒྱུ་མཚོའི་གཏེར་མཛོད་ལས། ། བསྟན་བཅོས་ཡན་ལག་་་
བརྒྱད་པ་ལས། ། འདམ་བུ་པར་ཤིང་འཇག་མ་རྩྭ། ། དེ་ཡང་དབྱར་རྩ་
དགུན་འབུ་ཞེས། ། ཞེས་གསུངས་སྨན་གྱི་འཁྲུངས་དཔེ་ནི། ། ཙ་རི་རྒན་
པོ་ལ་སོགས་ཀྱི། ། རི་བོ་དབེན་པའི་ལྗོངས་སུ་སྐྱེ། ། དབྱར་དུས་འབུ་ལ་
ལོ་མའི་རྩྭ། ། རི་སྒོག་འདབ་མ་འདྲ་བ་ལ། ། མེ་ཏོག་ཨ་ཝ་དར་ལྗང་
འདྲ། ། རྩ་བ་སྟོན་མཇུག་གོ་སྙོད་འདྲ། ། རོ་ནི་ཅུང་ཟད་མངར་དང་
བསྐ། ། ཞུ་རྗེས་མངར་ཞིང་ནུས་པ་སྣུམ། ། དྲོ་ཞིང་ཅུང་ཟད་ཡང་དང་
ལྡན། ། རླུང་འཇོམས་མཁྲིས་པ་སེལ་བྱེད་ཅིང་། ། བད་ཀན་མི་སྐྱེད་ངོ་
མཚར་སྨན། ། ཁྱད་པར་བྱང་སེམས་རབ་ཏུ་འཕེལ། ། ཉེས་མེད་ཡོན་
ཏན་རྒྱ་མཚོའི་གཏེར། ། དེ་ལ་སྦྱོར་སྡེའི་མན་ངག་ནི། ། དུས་སུ་བརྐོས་
པའི་རྩ་བ་དེ། ། ས་མེད་ཁྲུམ་ཁྲུམ་བརྡུངས་པ་ལ། ། གཙང་གཡེར་ཞིབ་
བཏགས་ ཕབས་ རྩི་ བྲན། ། མཆིལ་ བའི་ ཁོག་ པ་ བཀང་ ལ་ བཅོས། །
གསེར་མདོག་བཟང་བ་གཅིག་གི་ཕྱེད། ། ལུག་གི་འོ་མ་བྲེ་གང་རྣམས། །
ལྕགས་སྣོད་ཁུ་བ་གང་ཐིམ་བཙོ། ། དེ་ནི་སླར་ཡང་མ་ཚིག་པར། ། དལ་
བུར་མེ་ཡི་དྲོད་ལ་སྐམ། ། རློན་དང་བྲལ་ནས་ཞིབ་པར་བཏགས། ། ཁ་
ཚར་བཟང་ དྲུག་ ཕོ་ ལ་ རིས། ། གི་ ཝང་དོམ་མཁྲིས་ ཆིག་ ཐུབ་ འབྲུ། །
(ཐང་ཁྲོམ་དཀར་པའི་འབྲུ). གསང་བ་སྨན་གཅིག་(ལང་ཐང་རྩེ) ཐུན་
བཟང་རེ། ། གངས་སྦལ་བཟང་བོ་རྙེད་ཀྱང་བསྲེ། ། ཞིབ་བཏགས་སྦྲང་
བའམ་ཡས 153 མཁ-



རྩིའི་རིལ་བུ་ནི། ། ལུག་གི་རིལ་མ་ཙམ་དུ་དྲིལ། ། ཐོ་རེངས་ཨར་ནག་
གར་ཆང་གཉིས། ། ་ གང་འབྱོར་ཀ་ར་སྦྱར་བས་ཕུལ། ། ཟླ་གཅིག་བསྟེན་
ལ་ཆགས་སྤྱོད་དང་། ། རྗེན་དང་སྔོ་ངད་རུལ་སུངས་སྤང་། ། དཀར་
དང་མངར་གསུམ་གསར་བཅུད་བསྟེན། ། ཕན་ཡོན་བསམ་གྱིས་མི་ཁྱབ་
སྟེ། ། ལུས་ཀྱི་ཟུངས་བདུན་རྒྱས་པ་ལ། ། ཁྱད་པར་རོ་ཙའི་དོན་མཆོག་
བྱེད། །
(ད) དངོས་གཞི་དབང་ལག་གི་སྦྱོར་བ།
དབང་ལག་དྲེག་པ་ཆུ་གྲང་གིས། ། ལེགས་བཤལ་དུག་ཕྱུང་བསྐམས་
པ་དང་། ། རྩི་བཞིན་བཏགས་ཕྱེར་འོ་བྲེ་དོ། ། བླུགས་བཙོས་ཁུ་བ་རང་
ཐིམ་བྱ། ། ཁ་ཚར་པི་ལིང་ཁྱོར་བ་གང༌། ། སེ་འབྲུ་ཚ་གསུམ་ཚྭ་སྣ་་་
གསུམ། ། བྱི་ཏང་ག་རྣམས་ཐུན་གསུམ་གསུམ། ། ཨ་རུ་གསེར་མདོག་
རྡོག་པོ་གཅིག ། མར་གསར་དཀར་གསུམ་མངར་གསུམ་དག ། ཅི་
འབྱོར་རིལ་བུ་ལྟོ་སྟོང་བསྟེན། ། ཤེས་ན་རླུང་བཟུང་ལུས་སྦྱོངས་འབུངས། །
རྒས་སྲ་གཞོན་ནུའི་དཔལ་ལྡན་ཞིང་། ། སྟོབས་འཕེལ་དབང་གསལ་རོ་ཙ་
སྐྱེད། ། ཚེ་རིང་བ་སོགས་ཡོན་ཏན་མང། །་
， (ན） དངོས་གཞི་རོ་ཙ་མདའ་ལྔའི་སྦྱོར་བ།
དབྱར་རྩྭ་དགུན་འབུ་དབང་བོ་ལག །ར་མཉེ་ཉེ་ཤིང་ ཐང་ཁྲོམ་་་་
དཀར། ། ཚད་ལྡན་རྩ་བ་ལྔ་བོ་དེ། ། ཐུག་འབྲས་སྣ་ཚོགས་ཕྱེ་བཏབ་
ནས། ། འོ་མི་ཁུ་བ་རང་ཐུམ་བཙོ། ། བྱུང་ན་སྲམ་གྱི་མཇུག་ཏོ་དང༌། །
མཆིལ་བའི་ཤ་ཡང་བསྲེ་བར་བྱ། ། རིལ་བུའམ་ནི་སྨན་མར་རམ། ། ལྡེ་
- 154 -
，，
，
-
-



གུ་ཕྱེ་མ་གང་རིགས་བྱ། །་རོ་ཙ་མདའ་ལྔ་ཞེས་སུ་གྲགས། །
(པ)་ དངོས་གཞི་ཅོང་ཞི་དྲུག་སྦྱོར། །
ཅོང་ཞི་མར་དཀར་བུ་རམ་དང༌། ། ཤིང་མངར་གླ་རྩི་དོམ་མཁྲིས་འོ་
མས་དབུལ། ། འདིས་ཀྱང་འདོད་པ་ཆོག་མི་ཤེས་པ་སྐྱེད། ། ་
ཁ.(ཕ) དངོས་གཞི་ར་མཉེ་དྲུག་པའི་སྨན་མར། ་་་་་་་
ར་མོ་ཤག་དང་ཉེ་ཤིང་གཟེ་མ་དང་། ། བ་སྤུ་དབང་ལག་བུར་དཀར་
མར་རྙིང་སྦྱར། ། ་ཁུ་བའི་བཅུད་གདུས་སྦྱང་དང་མར་སྦྱར་བའི། ། སྨན་
མར་འདི་བསྟེན་ལུས་ཟུངས་སྟོབས་འཕེལ་བའི། ། རྒྱལ་བོར་འགྱུར་གསུང་
འདི་དག་ཟབ་པའི་གནད། །་
(བ) དངོས་གཞི་ཁ་འཐོར་གྱི་སྦྱོར་བ། -
གཞན་ཡང་ར་ཐུག་གི་འབྲས་བུ་འོ་མར་བཙོས་ནས་ཁུ་བ་རང་ཐིམ་བྱས་
ཐོག་དེར་ཀ་ར་དང་ཏིལ་དཀར་ནག་གི་ཕྱེ་མ་བཅས་བསྲེས་ཏེ་ཟོས་ན་བཤད་མ་
ཐག་པ་དེ་གཉིས་ཀྱི་ནུས་པ་དང་འདྲ་བ་དང༌། དེ་བཞིན་པི་པི་ལིང་དང་།
སྐྱུ་རུ་ར་གཉིས་ཐུག་གི་འབྲས་བུ་འོ་མར་བཙོས་པའི་ཁུ་བར་སྦྱངས་ནས་དེར་ཀ་
ར་དང༌། སྦྲང་རྩི་མར་བཅས་སྦྱར་བའི་ལྡེ་གུ་ཟོས་པའི་རྗེས་སུ་ད་དུང་འོ་མ་
བཏུང་བ་ན་དེས་ལོ་བརྒྱད་ཅུར་ལོན་པ་ཡིན་ཡང་བུད་མེད་ཀུན་ལ་སྤྱོད་ནུས་པ་
དང་། ཡང་ན་ཞོའི་སྤྲིས་མ་ཟོས་པོའི་རྗེས་སམ་རྟིང་ལ་ཀ་ར་དང༌། འབྲས་
དཀར་བཙོས་པའི་ཟན་བཅས་ཟོས་ཚེ་ལོ་ན་རྒན་པོར་འགྱུར་བ་ཡིན་ཡང་ན་ཚོད་
གཞོན་ནུ་ལྟར་སྤྱོད་ནུས་པ་ཡིན་ཞེས་པའི་དོན་ནོ། །
(མ) ཁུ་བ་རླུགས་པ་བཅད་ཐབས།།
་
ཁམས 155 ཡས་



(༡) འཕེལ་ཏེ་རླུགས་པ་ཞེས་པ་ནི་ལུས་ཀྱི་ཟུངས་སྟོབས་རྒྱས་ཤིང་ཁུ་བ་
འཕེལ་ནས་བུད་མེད་ལ་ཡིད་ཀྱི་ཆགས་པ་སྐྱེ་དྲགས་པས་གཟིར་ཅིང་གདུང་བས་
འཛག་པ་ཡིན། དེར་ཆགས་པ་སྤྱད་པས་ཞི་བར་འགྱུར་རོ། (༣） ནད་
ཀྱི་རླུགས་པ་ཞེས་པ་ནི། གྲང་རླུང་ཀྱིས་མཁལ་མའི་དྲོད་ཉམས་ཏེ་རྩ་ཁ་མ་
ཐུབ་པར་ཆུ་དང་བསྡོངས་ནས་འཛག་པ་ཡིན། དེར་ཚིགས་པ་བཅུ་གསུམ་པ་
དང་། བཅུ་དགུ་བ། ནང་ལོང་དྲང་ཐད་གདོང་གི་ཆུ་བོ་བཅས་ལ་མེ་བཙས་
བསྲེག བོང་ཤ་དང་སྲམ་ཤ་བསྲེས་པའི་ད་བྱིད་ཀྱི་སྨན་མར་སྦྱར་བ་དང་།
སྒ་པི་ལིང་། པོ་བ་རིས། དབྱི་མོང་དང་ཚྭ་སྣ་ཚོགས་ཚད་ཀྱི་རིལ་བུ་ཚང་
གིས་དབུལ་ན་ཕན། །་ （༣） དུག་གིས་རླུགས་པ་ནི་དུག་ཟོས་སམ་གྱུར་
བ་སོགས་ལས་བྱུང་བ་ཡིན་ཞིང་། མན་རྒྱུད་ལྟར་ཕྱི་ནང་གསང་བའི་རྟགས་
ལས་གཉེན་པོ་སྤྲད་དེ་བཅོས་པར་བྱ། (༤)་ གདོན་གྱི་རླུགས་པ་ཞེས་པ་
ནི། རྨི་ལམ་དུ་བུད་མེད་ལ་ཆགས་པ་སྤྱོད་པ་རྨིས་ནས་ཁམས་ཤོར་བ་ཡིན།
དེར་མོ་ཕྱུ་སོགས་ལ་བརྟེན་ནས་གདོན་གང་ཡིན་ངོས་འཛིན་བཟུང་བའི་རྗེས་དེ་
མཐུན་གྱི་རིམ་བྲོ་བྱ་བ་དང་བ་དང་ར་ཡི་འོ་མ་མར་སོགས་དྲི་ཆེན་ལ་སྦྱར་ནས་
རྐང་མཐིལ་དུ་བྱུགས་པ། ལུག་ཐུག་གི་སོག་པ་གཡས་པའི་བལ་མི་ལག་མ་
འགྲིམས་པར་གྲོང་བའི་ཆོས་ཀྱི་མ་གོས་པའི་བུ་མོ་མགོ་གཙང་གིས་བཀལ་བའི་ཐ་
གུ་ལ་རྡོ་རྗེ་མདུད་པ་བདུན་བྱས་ཏེ་སྔགས་བཏབ་ནས་རྐེད་པར་བཅིངས་ན་ཕན།
མདོར་ན་རོ་ཙ་དེ་ལྟར་བྱས་པའི་དགོས་པའང་། རྒྱུད་ལས། དགོས་པ་ནད་
མེད་ལང་ཚོ་ལྡན་པ་ཡིས། ། དུས་ཚིགས་རྣམས་སུ་ཉལ་བོ་དགགཱ་པ་མིན། །
འཕྲལ་དུ་སེམས་དགའ་བུ་ཚའི་རྒྱུད་སྐྱེད་ཅིང་། ། སྟོབས་ལྡན་བུད་མེད་ཀུན་
- 156 --



ལ་ཐོགས་མེད་འགྲོ ། འདོད་ཡོན་ཀུན་ལས་ཆགས་པ་མཆོག་ཏུ་གྲགས། །
ཞེས་དང༌། དཔལ་ལྡན་ཕ་ཁོལ་གྱིས། སྐྱེ་བུས་རྟག་ཏུ་ཡུལ་བསྟེན་པས། །
རོ་ཙ་བ་ནི་འདོད་བྱ་སྟེ། ། ་ དགའ་དང་བརྟ་དང་བུ་རྒྱུད་ནི། ། ཡོན་ཏན་
ལྡན་པས་དེ་ལ་གནས། ། བུ་ཚའི་རྒྱུད་ནི་སྐྱེད་བྱེད་ཅིང་། ། འཕྲལ་དུ་
ཡང་དག་དགའ་བྱེད་གང་། ། གང་གིས་རྟ་ལྟར་རབ་སྟོབས་ལྡན། ། བུད་
མེད་ལ་ནི་ ཐོགས་མེད་འགྲོ ། བུད་ མེད་ ལ་ རབ་ ཆགས་ འགྱུར་ བ། །
གང་དང་གང་གིས་འཕེལ་འགྱུར་བ། ། དེ་ནི་རོ་ཙ་བྱེད་པ་དེ། ། ལུས་ཀྱི་
སྟོབས་ཀྱང་སྐྱེད་ པའི་མཆོག ། ཆོས་དང་ གྲགས་ དང་ཚེ་ རིང་དང་། །
འཇིག་རྟེན་གཉིས་ཀ་བཅུད་ལེན་འགྱུར། ། ཞེས་སོ། སྨྲས་པ།
འགྲོ་རྣམས་ལུས་ལ་སྨན་མཆོག་སྙིང་བོའི་བཅུད། །
ཡོངས་ཁྱབ་གླང་བོའི་མཐུ་དང་ཉི་ཟླའི་སྟོབས། །
མཉམ་ཉིད་འཇིགས་པ་མེད་པའི་ཕུང་བོ་འདི། །
རི་རྒྱལ་ལྷུན་པོ་བཞིན་དུ་བརྟན་གྱུར་ཅིག །
་
- 157
ཁ
་



བཅུ་བཞི། བུད་མེད་ཀྱི་རྐྱེན་གྱིས་བུ་མི་འབྱུང་བ།
(ཀ) གདོན་ལས་གྱུར་བ།
རྒྱུད་དུ། དང་པོ་མོ་རྩིས་ཕྱྭ་ལ་བརྟག་པར་བྱ། ། ཞི་དང་དྲག་པོ་
སྔགས་ཀྱིས་གདོན་དེ་བཅོས། ། ཞེས་སོ།
(ཁ) འདུ་བ་འཁྲུགས་པ།
འདུ་བ་རླུང་དང་མཁྲིས་པ་བད་ཀན་ཏེ་རྣམ་པ་གསུམ་གྱི་ནང་ནས་རླུང་
གིས་སྐྱེད་པའི་རྟགས་སུ་ཟླ་མཚན་གྱི་ངོ་བོ་རྩུབ་ཅིང་མདོག་ནག་ལ་དུས་ངེས་
མེད་དུ་འཛག་པས་མངལ་གྱི་སྒོ་ཧར་བོར་ཡོད་པ་ལྟར་སེམས་པ་དང་། ཡང་
སྐབས་སུ་ཟླ་མཚན་ནང་དུ་སྡོམ་ཞིང་རྒྱུ་ཞབས་སྦོས་པ་སོགས་འབྱུང་བ་དང་།
མཁྲིས་པས་སྐྱེད་པའི་རྟགས་སུ་རྒྱུ་ཞབས་ལ་ཚ་བྲབ་བྱེད་པ་དང༌། ཟླ་མཚན་
གྱི་མདོག་སེར་ནག་དུད་ཁུའམ་རྣག་ལྟ་བུར་འབྱུང་བ། བད་ཀན་གྱིས་སྦགས་
པའི་རྟགས་སུ་ཟླ་མཚན་གྱི་རེག་བྱ་བསིལ་ཞིང་ཞོ་ཆུའི་ཆུ་དང་འདྲ་བར་འཛག་ ， །
པ་བཅས་འབྱུང་བ་ཡིན་ཞིང་།དེ་རྣམས་བཅོས་པའི་ཐབས་ཏེ།རླུང་ནད་ཀྱིས་སྐྱེད་
པ་ལ་ནང་བ་དང༌། ནུབ་མོ་གཉིས་ཀྱི་དུས་སུ་སྒེ་གཤེར་གྱི་ཐང་གཏོང་བ་དང་།
འབའ་ཆ་དང༌། འབྲུ་སྣ་བཙོས་པའི་དུགས་ཀྱིས་རྒྱུ་ཞབས་སུ་ཡང་ཡང་བདུག་
པ། དེ་རྗེས་མོ་ནད་གསོ་བའི་སྐབས་སུ་བསྟན་པ་ལྟར་ཕྱིའི་རྩ་གཤེར་གང་འོས་
ཁ 158 -



རེངས་བུར་བྱས་པ་དང་། དེ་བཞིན་རྒྱུ་བཅུད་ཀྱི་སྦྱོར་བ། - གཟེ་མའི་ཐང།
མར་བཅུད་ཀྱི་སྦྱོར་བ་སོགས་ཀྱིས་བསལ་ཞིང་ནད་ལྷག་འདོན་དགོས་པ་དང་།
མཁྲིས་པ་དང་བད་ཀན་གྱིས་སྦགས་པ་ལ་མེ་ཏོག་སྣ་ཚོགས་བཙོས་པའི་དུགས་
ཀྱིས་རྒྱུ་ཞབས་སུ་བདུག་པ་དང་། དེ་ནས་མོ་ནད་གསོ་བའི་སྐབས་སུ་བསྟན་
པའི་ཁྲུས་གཤེར་ཆེན་མོས་ཁོང་བ་སྦྱངས་རྗེས་ཕྱིའི་རྩ་གཡེར་གང་འོས་ཀྱིས་་
མངལ་སྐྱོན་བསལ། རྟིང་ངམ་པཇུག་ཏུ་རྒྱུ་བཅུད་ཀྱི་སྦྱོར་བས་ཕྱི་རྗེས་བཅད་
པར་བྱ་བ་བཅས་ཡིན།
（ག) མངལ་དུ་བུ་ལུས་པ།
མོངལ་ དུ་ བུ་ལུས་པ་ཞེས་བུ་རོ་ལུས་ པའམ། བུའི་ནད་རོ་ལུས་ པ།
ཡང་ན་ནད་ལུས་པ་སྟེ། བུ་བཙས་རྗེས་ཁྲག་གི་རོ་ལུས་པ། མངལ་ཁ་འཆུས་
པས་མངལ་ནང་ཁྲག་སྐྲན་ཆགས་པ་སོགས་མདོར་ན་བུ་རོ་དང་ནད་རོ་གང་ཡིན་
པར་གྱུར་ཀྱང་དེ་བུ་ཆགས་པ་བཞིན་དུ་རྒྱུ་ཞབས་སུ་འདྲིལ་བ་དང་། སྐབས་
སྐབས་སུ་རྒྱུ་ཞབས་དང་མཁལ་མ། རྐེད་ཆིགས་སོགས་ན་བ་དང༌། མངལ་
ཁྲག་མདོག་དམར་རྩ་འམ་རེས་འགའ་ནག་པོར་འཛག་པ་སོགས་འབྱུང་ཞིང་།
དེར་ནང་བ་དང་ནུབ་མོའི་དུས་སུ་སྒ་སྐྱའི་ཐང་གཏོང་བ། བྱ་བྲ་སྟེ། (སྤྱང་
ཚེར་ལ་བཞེད་པའང་ཡོད) ཕུན་རོན་གྱི་བྲུན་དང་། གྲོག་ཞིང་བསྲོས་པ་
དག་གིས་རྒྱུ་ཞབས་སུ་ཡང་ཡང་བདུག་པ། དེ་ནས་ཨ་རུ་མཆུ་ལྷུང་གཅིག་
དང༌། ད་ཚེ་སྟེ་ཤིང་ཚ་མཐུག་པོ་དང༌། རྩིབས་ཤིང་སྟེ་ལྕམ་རྩ་གཉིས་ཞོ་རེ་
སྟེ་གསུམ་པོ་སོ་སོར་ཆུར་གདུས་ནས་མཉམ་དུ་བསྲེས་པའི་ཁུ་བར་དུར་བྱིད་ཞོ་
གང་དང་། ཁྲོན་བུ་ལུག་གི་རིལ་མ་ཙམ་འོལ་མོ་སོ་དང་རྒྱ་ཚ་གཉིས་ཞོ་རེ།
- 159 -
1
，
，



ཤིང་ཚ་ཞོ་ཕྱེད་བཅས་བཏབ་ནས་ཞོགས་པ་ཐོ་རེངས་ཁྱེའུ་སུས་ལྟོ་སྟོང་གི་སྐབས་
སུ་བཏང་བར་བྱ་ཞིང་། གལ་ཏེ་དེས་མ་ཐེབས་ན་རྒྱུ་ཚ་ཆ་གཅིག ཕྲུ་བའམ་
ཁོག་མའི་དྲེག་པ་ཆ་གཉིས། འོལ་མོ་སེ་ཆ་གསུམ། ཤ་རའི་ཐལ་བ་ཆ་བཞི་
བཅས་རིམ་པས་སྐྱེད་དེ་ཆང་དང་སྦྱར་ནས་བཏང་བར་བྱ་བ་དང་། ཡང་ན་
ཚ་བ་གསུམ་(སྒ་པི་ཕོ)བྲེ་ཕྱེད་དང་། ཨ་རུ་ར་ལྔ། རྒྱམ་ཚྭ་ཤོ་ཙམ། ད་
ཚ་ཞོ་གང་། ལྕམ་རྩ་ཞོ་གང་བཅས་སོ་སོར་གདུས་ནས་མཉམ་དུ་བསྲེས་པའི་
ཁུ་བར་དུར་བྱིད་མཛུབ་མོ་ཙམ་དང་། འོལ་མོ་སེ་ལུག་རིལ་ཙམ། རྒྱ་ཚ་ཞོ་
གང༌། ཤིང་ཚ་ཞོ་ཕྱེད་བཅས་བཏབ་ལ་ཐོ་རེངས་ཀྱི་དུས་སུ་བཏང་ལ། གལ་
ཏེ་ཕོ་བར་ཟུག་གཟེར་སྐྱེད་ན་རྡོ་དང་འབྲུ་སྣ་བསྲོས་པའི་དུགས་བྱ་དགོས་ཤིང་།
གལ་ཏེ་ད་དུང་མ་ཕིགས་པར་སྲིད་ན་རྒྱུ་ཚྭ་ཆང་དང་སྦྱར་ཏེ་བཏང་བ་བཅས་ལ་
བརྟེན་ནས་ བུ་ རོ་ དང་། ། མངལ་ སྐྲན། རྣག་ འཐུམས། ཁྲག་ ཚབས།
མངལ་ཁ་འཆུས་ཏེ་ཁྲག་སྐྲན་ཆགས་པ་སོགས་འབྱིན་ཅིང་ཞི་བས་བུ་མེད་པའི་
བུད་མེད་ལ་བུ་སྐྱེད་པར་བྱེད་དོ། དེ་ལྟར་བྱས་པའི་རྟིང་མ་ལ་ད་དུང་ནད་
གསོ་བའི་སྐབས་བསྟན་པའི་སྤྱིའི་རྩ་གཤེར་ཆེན་མོས་སྦྱར་ལ། ་ དེ་འོག་རྒྱུ་་
བཅུད་ཀྱི་སྦྱོར་བ། གཟེ་མའི་ཆང་གིས་ཕྱི་རྗེས་བཅད་དེ་ལོ་གཅིག་བར་དྲོད་
སྦྱོར་བསྟེན་ཅིང་ཟས་སྤྱོད་ལ་གཟབ་པར་བྱ་དགོས། ་་་་་
(ང) བུ་རྩི་བཏང་བ།
བུ་མི་འབྱུང་བའི་སྨན་བུ་རྩི་བཏང་བས་མངལ་ཁྲག་རྟག་ཏུ་ཆད་དམ།
རྟག་ཏུ་འབྱངས་པ་ཞེས་འབྱམས་པ་ལ་ནང་དང་ཕྱིའི་རྩ་གཤེར་ཆེན་མོ་ནད་སྤྱི་
བཅོས་ལྟར་ཆེ་ཆུང་རིམ་པས་སྦྱར་ལ་སྦྱང་བ་དང་། དེ་རྗེས་ལ་ཕྱི་རྒྱུད་ལྟར་
– 160
-
--
-



གཟེ་མའི་ཆང་དང་ཁྲག་བཅུད་ཀྱང་མོ་ནད་སྤྱི་བཅོས་ལྟར་སྦྱར་རོ། །
(ཅ) མོ་གཤམ།
མོ་གཤམ་ནི་མངལ་ཁྲག་མང་ལ་མདོག་མི་འགྱུར་བར་ཟླ་བ་རེ་རེ་བཞིན་དུ་
དུས་ཚིགས་ལོ་ནའི་ཐོག་འབྱུང་བ་ཡིན། །
，!
：
་



མཇུག་གི་གཏམ།
ཚོགས་གཉིས་རིན་ཆེན་གཏེར་གྱིས་ཕྱུག །མཛད་བཟང་སྤྱོད་པའི་རི་བོ་
བརྟན། ། ཐུབ་བསྟན་འཛིན་པའི་དཔའ་བོ་ཞེས། །རྒྱལ་སྲས་ཡོན་ཏན་
མགོན་པོར་འདུད། །ཐམས་ཅད་མཐོང་བའི་རྣམ་དཔྱོད་ཅན། །རིགས་ལམ་
ཕྲ་ཞིབ་འབྱེད་པའི་བློ། ། མ་རྟོགས་སྒྲོ་འདོགས་ཚར་དུ་གཅོད། ། ཟུར་
མཁར་བློ་གྲོས་རྒྱལ་བོར་གུས། །མ་རིག་དྲི་བྲལ་སྐྱོན་མི་མངའ། །གཞུང་ཀུན་
རྟོག་པ་ཆེར་ལྡན་པ། །ཆོས་སྲིད་ཟུང་ལ་དབང་གིས་མཛད་། །རྒྱལ་བ་སངས་
རྒྱས་རྒྱ་མཚོར་མཆོད། ། དེ་ཡང་གངས་ཅན་བོད་ཡུལ་དུ། ། གྲགས་པའི་
མཁས་པ་ཐམས་ཅད་དང་། ། བྱོན་པའི་རྩ་རྒྱུད་བླ་མ་ལ། ། སྒོ་གསུམ་གུས་
པའི་ཕྱག་བགྱི་འོ། ། གང་སོགས་མགོན་རྣམས་ཀྱིས་ནི་མི་གཏོང་ཞིང་། ། དེ་
ཡི་ལེགས་བཤད་བདུད་རྩི་ལྟ་བུ་ཡིས། །བདག་སོགས་གྱོང་བའི་བློ་འདི་བརླན་
པ་དང༌། །དཔགས་མེད་བསྐལ་བའི་བར་དུ་གཟུངས་ཤིག་ཀྱེ། །འདིར་ཡང་
མང་ཐོས་སྐལ་བ་ཆེར་ཕྲ་རིག་པས་དོག ། གཞུང་ལུགས་རྩོམ་པའི་གོམས་པ་
ཉེའུའི་ལམ་བུ་ཙམ། ། དེ་ལྟ་ནའང་དད་དང་གདུང་བ་ཤུགས་དྲག་པས། །
བདག་གཞན་དོན་འགའ་འགྲུབ་པར་རེ་ནས་འདི་ལ་འབད། ། འདི་ན་འཇིག་
རྟེན་ལས་འདས་ངོ་མཚར་གཏམ་གྱི་གླེང་བ་མ་ཡོད་ཀྱང་། །འཇིག་རྟེན་ལའང་
རྨོངས་པའི་གདུང་བ་སེལ་བྱེད་བཏུང་བ་འདི་ན་ཁོལ། །འདི་ན་ཐུན་མོང་མིན་
པའི་མངོན་རྟོགས་ཤེས་བྱའི་ནོར་བུ་མ་ཡོད་ཀྱང་། །ཐུན་མོང་ལའང་འཁྲུལ་བ་
—
162 ཨཁ་ཐམས་
-
.
..
-
--
----



ནོར་བུ་བས་ཀྱང་ནོར་བུ་འདི་ན་འབར། ། དེ་བས་གཞན་ཕན་འགའི་ཡི་
ཕྱིར། །ཐུན་མོང་ཕྱིར་ནི་འཇིག་རྟེན་སྤྱོད། །བསྐལ་བཟང་སྣོད་ལྡན་རེ་གཉིས་
ལ། །དམ་པའི་ངོ་མཚར་སྤྱོད་འཇུག་བསྟན། །འདི་ལ་ཡིད་ཆེས་འདྲོང་ཕྱིར་
དུ། ། རང་གི་རིག་པ་ཕྲ་མོས་དཔྱད། ། དད་དང་བཅས་པའི་ཡིད་བརྟན་
ཕྱིར། །ལམ་རིམ་སོགས་ལས་དྲངས་ཏེ་ཞུས། །ལུང་མ་བསྟན་པའི་གནས་མིན་
ན། །འདི་ལ་འཇུག་པ་ཅིའི་མི་བྱེད། ། ཕུང་བོའི་ལུས་འདི་རྡོ་རྗེ་བཞིན། །
སྲུང་བྱེད་ངོ་མཚར་འབུམ་སྤྲུགས་པས། །དགའ་བར་གྱིས་ལ་དང་དུ་ལོངས། །
འཇིགས་པ་མེད་པའི་སྲོག་ལ་དབང་། ། དེ་ཡང་རང་ཅག་གི་རྩ་བའི་བླ་མ་དམ་
པ་སངས་རྒྱས་བཅོམ་ལྡན་འདས་ཀྱི་ནང་བའི་ལུགས་ཀྱི་གསོ་བ་རིག་པའི་བསྟན་
པ་སྐྱ་རེངས་འདྲེན་མཛད་མཁན་བོད་ཀྱི་སྨན་པ་ཐོག་མ་བུ་བྱི་ལས་བརྒྱུད་པའི་
རྗེ་གཡུ་ཐོག་པ་གསར་རྙིང་སོགས་སངས་རྒྱས་སྨན་གྱི་བླ་མ་དང་དབྱེར་མེད་པའི་
གངས་ཅན་མཁས་པ་གོང་མ་དག་གི་བློ་ཡི་རྩལ་ལས་ཐོན་ཞིང༌། མཁྱེན་དཔྱོད་
ཀྱི་ནུས་པས་དྲངས་པའི་དཔལ་ལྡན་གསོ་རིག་གི་གཞུང་རྩ་འགྲེལ་རྣམས་སུ་ལུས་
མི་ན་བར་གནས་པ་དང་ན་བ་གསོ་བའི་ཐབས་ཀྱི་དགོངས་པ་དང་འབྲེལ་ནས་ ་
《ལུས་སྲུང་རྡོ་རྗེ་ཕ་ལམ》ཞེས་པ་འདི་ད་ལམ་དགེ་གྲོགས་གསེར་ཁང་བཀྲ་ཤིས་
དང་སློབ་མ་མང་བོས་བསྐུལ་ངོར་དེང་རབས་ཀྱི་དུས་དང་སྤྱི་ཚོགས། ཁོར་
ཡུག མིའི་བསམ་བློ་བཅས་ལ་སྐུལ་འདེགས་ཀྱི་ཕན་པ་རེ་ཨེ་འབྱུང་སྙམ་ནས་
རྩོམ་སྒྲིག་གི་ཚུལ་ཙམ་བྱས་པ་ཡིན་པས་ནོར་འཁྲུལ་འདྲ་ཡོད་ལ་མཁས་པ་དག་
གི་ བཉོས་ཀ་ཡོང་བར་ཞུ། ། ཡི་གེ་པ་ཡུན་ད་ ཕག་མོ་རྡོ་རྗེ་ནས་བྲིས་པ་
དགེའོ། ། །
– 163 -ཁ་



༄༅།།ལུས་བསྲུང་རྡོ་རྗེ་ཕ་ལམ།།
（སྟོད་ཆ)
བདུད་མགོན་ཚེ་རིང་གིས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཟི་ལིང་མི་རིགས་པར་ཁང་གིས་དཔར།
1997ལོའི་ཟླ11པར་པར་གཞི་དང་པོ་བསྒྲིགས།
1997ལོའི་ཟླ11པར་པར་ཐེངས་དང་པོ་དཔར།
ISBN 7——5421-0546--9/R • 66(Ex) དེབ་རེར་སྒོར། 7.00



དཔེ་སྒྲིག་འགན་ཁུར་བ། མཁའ་འགྲོ་སྐྱབས།
མདུན་ཤོག་མཛེས་རིས་པ། འབྲུག་ལྷ།
མཚན་བྱང་འབྲི་མཁན། དབྱངས་འབུམ།
I5Bf 7-5421-0546-9
ISBN 7-5421=0546—9
R • 66(EEX）E6+( E/JH ):7. 00
LINKITE
ll787542ll105462II>
